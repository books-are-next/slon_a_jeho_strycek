<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">14.&#160;kapitola</p>
			<p class="MLP_text_uprostred ParaOverride-1">NÁM POVÍ, KDO BYL ROZMRZELÝ, KDO ZARMOUCENÝ, <br/>KDO ROZTRPČENÝ A&#160;KDO SE PYŠNĚ USMÍVAL</p>
			<p class="MLP_text_bez1radku_-12-0- ParaOverride-1">Strýček Heuréka jako vždy hodně přeháněl, když si tak zaníceně stěžoval na špatný den. Rozhodně by se na ostrově našli nejméně tři jedinci, kterým tento den poskytl víc důvodů k&#160;rozmrzelosti nebo k&#160;zármutku nebo dokonce k&#160;zuřivosti.</p>
			<p class="MLP_text ParaOverride-1">Vezmeme-li to po pořádku: rozmrzelá byla Celestýna, zarmoucený byl Ištván a&#160;zuřila samozřejmě Škarda.</p>
			<p class="MLP_text ParaOverride-1">Celestýna byla velice rozmrzelá. Svou punčochu sice zachránila, ale když se o&#160;ni ve dveřích s&#160;neznámým zlodějem přetahovala, vyklouzla jí jehlice&#160;– a&#160;zakutálela se pod almaru.</p>
			<p class="MLP_text ParaOverride-1">Zarmoucený byl Ištván. Choulil se nešťastně v&#160;růžku klece. Pozoroval želvu, jak se s&#160;hekáním za ztracenou jehlicí dobývá, a&#160;čekal, kdy se její zlost obrátí proti němu.</p>
			<p class="MLP_text ParaOverride-1">Želva se znovu a&#160;znovu marně pokoušela vtěsnat své mohutné vyklenuté tělo do úzké škvíry mezi hliněnou podlahou a&#160;almarou. Byla už krajně rozčilená, protože jehlice a&#160;více se trochu rýmují. A&#160;želva si brumlala:</p>
			<p class="MLP_text ParaOverride-1">„Zapadla má jehlice, kterak ji spatřím více?!“</p>
			<p class="MLP_text ParaOverride-1">Pro Ištvána by byla pochopitelně maličkost vklouznout pod almaru a&#160;jehlici vytáhnout. Jenomže Ištván měl strach. Probudit v&#160;sobě hrdinu dokázal jen tehdy, když měl nablízku nějakého obdivovatele&#160;– nebo burský oříšek.</p>
			<p class="MLP_text ParaOverride-1">A&#160;tak se tedy choulil v&#160;kleci, zatímco Celestýna se pokoušela schoulit pod almaru. A&#160;do toho se ozvalo rázné zaklepání.</p>
			<p class="MLP_text ParaOverride-1">„ŠKARDA!“</p>
			<p class="MLP_text ParaOverride-1">Vypískl bázlivě myšák a&#160;Celestýna se rozmrzele obracela ke dveřím, které se pomalu a&#160;skřípavě otevíraly.</p>
			<p class="MLP_text ParaOverride-1">Na prahu stál Heuréka, klaněl se a&#160;říkal:</p>
			<p class="MLP_text ParaOverride-1">„Proč jsem se dostavil? Jistě se ptáš?“</p>
			<p class="MLP_text ParaOverride-1">Ištvánovi se ulevilo. Znal podivínského velblouda z&#160;Májina vyprávění. Želva se však zamračila. Neřekla ani slovo a&#160;počala se soukat na židli. Až když se usadila, pravila:</p>
			<p class="MLP_text ParaOverride-1">„Neptám. Želva mého věku nemrhá časem na plytké otázky. Vezmeš štokrle?“</p>
			<p class="MLP_text ParaOverride-1">„Díky, ctěná Celestýno,“ zavrtěl Heuréka hlavou. „Postojím, neboť spěchám. Spěchám ti říci, co jsem si řekl. Řekl jsem si: Tak vida!“</p>
			<p class="MLP_text ParaOverride-1">„Ach, ti velbloudi,“ odpověděla želva a&#160;zadívala se na punčochu, která ležela pod stolem.</p>
			<p class="MLP_text ParaOverride-1">„Řekl jsem si tak vida,“ nedal se vyrušit Heuréka. „Má maličkost a&#160;ctěná Celestýna jsou jediní, kterým leží na srdci jméno našeho ostrova. Jen oni dva mohou dokázat, aby se konečně a&#160;jednou provždy dostal do učebnic zeměpisu!“</p>
			<p class="MLP_text ParaOverride-1">Želva vystrčila malou třaslavou hlavičku z&#160;obrovského krunýře a&#160;zahřměla:</p>
			<p class="MLP_text ParaOverride-1">„Heuréko! Tvé intriky nezhatí mé štriky!“</p>
			<p class="MLP_text ParaOverride-1">Jak jste si jistě všimli, intriky a&#160;štriky se jakžtakž rýmují. Do současné mluvy bych její slova přeložil asi takto:</p>
			<p class="MLP_text ParaOverride-1">„Heuréko! Nech si ty řečičky, mě neoblafneš!“</p>
			<p class="MLP_text ParaOverride-1">Ale ani tato silná slova velbloudí důstojností neotřásla. Heuréka si odplivl a&#160;pronesl rozvážně:</p>
			<p class="MLP_text ParaOverride-1">„Tvé punčochy si vážím, ctěná Celestýno, a&#160;nikdy bych se jí ve zlém nedotkl. To ti pravím jako velbloud! A&#160;přicházím k&#160;tobě ne proto, abych tě z&#160;práce vytrhl, nýbrž proto, abych ti připomenul dvě naše stará přísloví.“</p>
			<p class="MLP_text ParaOverride-1">Celestýna se trochu uklidnila. Pohled na ztrápeného velblouda ji přesvědčil, že škůdce své punčochy musí hledat jinde. Když se to tak vezme, napadlo ji, všechny nesnáze nastaly až potom, co se spolčila s&#160;tou kočkou a&#160;jejími podivnými přáteli.</p>
			<p class="MLP_text ParaOverride-1">„Nuže!“</p>
			<p class="MLP_text ParaOverride-1">„První přísloví praví: <span class="MLP_znak_kurziva_11b">Žádný hrb neroste do nebe!</span>“ řekl Heuréka.</p>
			<p class="MLP_text ParaOverride-1">A&#160;byla to nejsmutnější a&#160;nejvážnější věta, kterou za tu dobu, co ho známe, pronesl.</p>
			<p class="MLP_text ParaOverride-1">Celestýna přimhouřila krátkozraká očka a&#160;prohlížela si velbloudův třetí hrbeček, schoulený ve stínu dvou mocných hrbů.</p>
			<p class="MLP_text ParaOverride-1">„A&#160;přísloví druhé?“</p>
			<p class="MLP_text ParaOverride-1">„Snad se rozpomeneš,“ nadechl se Heuréka. „Druhé přísloví praví: <span class="MLP_znak_kurziva_11b">Punčochou ostrov neobtočíš!</span>“</p>
			<p class="MLP_text ParaOverride-1">Želva se zarazila, ale snažila se nedat na sobě nic znát.</p>
			<p class="MLP_text ParaOverride-1">„Zajímavé,“ podotkla, „leč nechápu, kam míříš.“</p>
			<p class="MLP_text ParaOverride-1">Heuréka si odkašlal a&#160;potřásl hlavou.</p>
			<p class="MLP_text ParaOverride-1">„Ctěná kolegyně,“ řekl. „Chci ti nabídnout smír. Chci ti navrhnout, abychom ostrovu dali společné jméno…“</p>
			<p class="MLP_text ParaOverride-1">„A&#160;to zní?“</p>
			<p class="MLP_text ParaOverride-1">„TŘÍHRBÁ PUNČOCHA!“ vyrazil ze sebe těžce Heuréka.</p>
			<p class="MLP_text_bez1radku_-12-0- ParaOverride-1">Chvíli bylo ticho. Velbloud stál jako socha. Želva se mlčky natáhla pro pytlík buráků.</p>
			<p class="MLP_text ParaOverride-1">„Svedl bys vylovit jehlici, jež mi pod almaru spadla?“</p>
			<p class="MLP_text ParaOverride-1">„Milerád,“ odpověděl Heuréka zmateně a&#160;pokusil se pokleknout.</p>
			<p class="MLP_text ParaOverride-1">Poklekl na jedno koleno, ale dál to nešlo. Na okamžik to vypadalo, že bez cizí pomoci se vůbec nevzpřímí do původní polohy.</p>
			<p class="MLP_text ParaOverride-1">Želva odsunula pytlík s&#160;buráky tak prudce, že se jeden oříšek zakutálel až ke kleci.</p>
			<p class="MLP_text ParaOverride-1">„Myš by to svedla hravě,“ ozvalo se najednou z&#160;klece.</p>
			<p class="MLP_text ParaOverride-1">Sám Ištván se podivil, kde se v&#160;něm ta smělost vzala. I&#160;Heuréka se hlasu ulekl, škubl celým tělem&#160;– a&#160;patrně jen díky tomu leknutí se dokázal postavit na nohy.</p>
			<p class="MLP_text ParaOverride-1">Všiml si klece a&#160;v&#160;kleci poskakujícího myšáka. Chtěl přistoupit blíž, ale byl želvou dosti nešetrně odstrčen.</p>
			<p class="MLP_text ParaOverride-1">„U&#160;výra!“</p>
			<p class="MLP_text ParaOverride-1">Nic víc Celestýna nedodala. Jen se vztyčila nad klecí a&#160;pomalu zvedla petličku.</p>
			<p class="MLP_text ParaOverride-1">Každý jiný myšák by v&#160;tom okamžení vystřelil, zarejdil by kolem stěn a&#160;našel si skulinu k&#160;útěku. Každý jiný&#160;– kromě Ištvána.</p>
			<p class="MLP_text ParaOverride-1">Neboť Ištvánovi byl obdiv a&#160;potlesk milejší než svoboda. A&#160;proto mrskl knírkem, načechral si bílou náprsenku, a&#160;teprve pak se vyhoupl z&#160;klece jako tygr v&#160;manéži.</p>
			<p class="MLP_text ParaOverride-1">Slupl zakutálený buráček a&#160;kráčel k&#160;almaře. Přeměřil ji takovým pohledem, jako by si ji hodlal hodit na záda a&#160;odstěhovat.</p>
			<p class="MLP_text ParaOverride-1">Potom však ustoupil a&#160;jedním skokem zmizel ve škvíře.</p>
			<p class="MLP_text ParaOverride-1">Když se za vteřinku vynořil, třímal mezi zoubky zaprášenou jehlici.</p>
			<p class="MLP_text ParaOverride-1">„Zde je,“ řekl.</p>
			<p class="MLP_text ParaOverride-1">„Ach,“ řekla želva a&#160;rozzářila se. „Jakpak ti říkají, študente?“</p>
			<p class="MLP_text ParaOverride-1">„Ištván je mé jméno!“</p>
			<p class="MLP_text ParaOverride-1">Heuréka se zakabonil.</p>
			<p class="MLP_text ParaOverride-1">„Nevyslovila ses k&#160;mému návrhu. Znamená to, že souhlasíš?“</p>
			<p class="MLP_text ParaOverride-1">„Tříhrbá punčocha!“ zaječela znenadání Celestýna. „Nikdy! Co živa budu, té hanby nikdy nestrpím!“</p>
			<p class="MLP_text ParaOverride-1">Výbuch její zlosti byl tak náhlý, že vylekal nejen velblouda, ale i&#160;Ištvána. Myšák se schoval pod almaru a&#160;Heuréka zacouval ke dveřím. Želva zamávala jehlicí jako tomahavkem.</p>
			<p class="MLP_text ParaOverride-1">„Odejdi!“ zvolala. „Mé životní dílo se chýlí ke konci, přísloví nepřísloví. Odejdi i&#160;s&#160;tím pahrbkem, jejž troufáš si nazývati hrbem!“</p>
			<p class="MLP_text ParaOverride-1">Každý jiný velbloud by po takové urážce ukázal, k&#160;čemu má kopyta a&#160;zuby. Každý jiný&#160;– kromě Heuréky.</p>
			<p class="MLP_text ParaOverride-1">Neboť strýčkovi Heurékovi byla důstojnost a&#160;rozvaha milejší než pochybná čest. A&#160;proto vyšel ze dveří vznešeně a&#160;zpříma. Dokonce se na zápraží uklonil a&#160;pravil:</p>
			<p class="MLP_text ParaOverride-1">„Jak jsem se dostavil, tak odcházím. Dveřmi a&#160;roztrpčen. To je to pravé slovo. Roztrpčen!“</p>
			<p class="MLP_text_bez1radku_-12-0- ParaOverride-1">Velbloud odešel a&#160;dveře zůstaly otevřené. Ištván vylezl zpoza skříně. Teď už nemusel utíkat. Mohl odejít ze svého zajetí klidným houpavým krokem piráta. Právě se k&#160;tomu chystal, když se ve dveřích objevil bojovně naladěný… Ríša!</p>
			<p class="MLP_text ParaOverride-1">Vrazil do síně, zadupal a&#160;zvolal:</p>
			<p class="MLP_text ParaOverride-1">„VZDEJ SE, ŠKARDO!“</p>
			<p class="MLP_text ParaOverride-1">Želva sevřela jehlici a&#160;nevěřícně zamrkala.</p>
			<p class="MLP_text ParaOverride-1">„Ajta, ajta. Hledáš někoho, drobečku?“</p>
			<p class="MLP_text ParaOverride-1">„Myš! Vlastně myšáka!“ koktalo slůně.</p>
			<p class="MLP_text ParaOverride-1">Teprve teď se rozkoukalo a&#160;zjistilo, že stojí přímo proti Celestýně. Rychle popotáhlo a&#160;špitlo:</p>
			<p class="MLP_text ParaOverride-1">„Dobrý den.“</p>
			<p class="MLP_text ParaOverride-1">Celestýna neodpověděla. Otočila se k&#160;almaře. Myšák učinil krůček dopředu. Vtom ho Ríša zahlédl. </p>
			<p class="MLP_text ParaOverride-1">„HA!“</p>
			<p class="MLP_text ParaOverride-1">Vykřikl a&#160;popadl Ištvána chobotem, dřív než se mohli jak myšák, tak Celestýna vzpamatovat.</p>
			<p class="MLP_text ParaOverride-1">Mrštným pohybem si vysadil svou kořist na záda a&#160;vyrazil ke dveřím.</p>
			<p class="MLP_text ParaOverride-1">„To bylo něco, co?“ zajásal, když byli z&#160;dohledu. </p>
			<p class="MLP_text ParaOverride-1">„Ano,“ zachmuřil se Ištván. „Těší mne, že vás poznávám. Mé jméno je Ištván.“</p>
			<p class="MLP_text ParaOverride-1">„Richard,“ řekl Ríša. „Těší mne, že jsem tě zachránil. Já už toho o&#160;tobě, kamaráde, tolik slyšel!“</p>
			<p class="MLP_text ParaOverride-1">„Ano?“ ožil Ištván.</p>
			<p class="MLP_text ParaOverride-1">„No jo,“ potvrdil Richard rozšafně. „Málem bych na tebe, hochu, žárlil…“</p>
			<p class="MLP_text ParaOverride-1">„To snad ne,“ řekl myšák a&#160;pyšně se usmál.</p>
			<p class="MLP_text ParaOverride-1">„Vždyť říkám&#160;– <span class="MLP_znak_kurziva_11b">málem</span>…“ usmálo se pyšně slůně.</p>
			<p class="MLP_text ParaOverride-1">A&#160;usmívalo se tak celou cestu. Od Punčochového zálivu až na Kukuřičný vrch, kde teprve dovolilo myšákovi sesednout.</p>
		</div>
</body>
</html>