<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">26.&#160;kapitola</p>
			<p class="MLP_text_uprostred ParaOverride-1">VE KTERÉ HEURÉKA PLUJE VZDUCHEM <br/>VSTŘÍC PAVOUČÍMU MOČÁLU</p>
			<p class="MLP_text_bez1radku_-12-0- ParaOverride-1">Co je to platné, že Ríša se stal hrdinou, když jeho maminka Tlustá Berta měla strach. Pobíhala ve stále širších kruzích kolem domova, ale Ríša nikde. Les duněl pod jejíma nohama a&#160;strýček Heuréka, sužovaný bolestmi, podusával trpělivě po jejím boku. Úpěl a&#160;naříkal, stěžoval si na hroznou bolest v&#160;zádech, až se mu podařilo přimět Adalbertu, aby se posadila.</p>
			<p class="MLP_text ParaOverride-1">„Chápu vás, Adalberto,“ pronášel udýchaně, „ale vy bohužel nemáte žádný hrb. Váš rozum sídlí pouze ve vaší hlavě. Tam sedí vaše myšlenky, pěkně jedna vedle druhé&#160;– jako bažanti na větvi. Chápete?“</p>
			<p class="MLP_text ParaOverride-1">„Ano. Totiž ne,“ řekla Adalberta ustaraně.</p>
			<p class="MLP_text ParaOverride-1">„Tak vidíte,“ zachmuřil se velbloud. „Nechápete, protože tím věčným běháním se vám myšlenky v&#160;hlavě pomíchaly.“</p>
			<p class="MLP_text ParaOverride-1">Tlustá Berta si povzdechla a&#160;přiznala, že to má v&#160;hlavě opravdu všechno pomíchané, ale co má dělat, když má o&#160;Ríšu takový strach.</p>
			<p class="MLP_text ParaOverride-1">„Tak vidíte,“ rozjasnil se Heuréka. „Musíte se prostě na všechno dívat z&#160;té světlejší stránky. Například na Richardka. Richardek může být jedině doma&#160;– nebo někde jinde. Ale ne kdekoliv jinde! Nýbrž na nějakém určitém místě, které je jinde. Chápete?“</p>
			<p class="MLP_text ParaOverride-1">Tady se velbloud zarazil. Na okamžik se vylekal, že to má sám v&#160;hlavě trochu pomíchané, ale hned se vzpamatoval a&#160;řekl rozhodně:</p>
			<p class="MLP_text ParaOverride-1">„Abych to zkrátil. Je třeba běžet rovnou tam, kde Richardek je&#160;– a&#160;ne pobíhat tam, kde Richardek není!“</p>
			<p class="MLP_text ParaOverride-1">„Ale kde je?“ zvolala Tlustá Berta. „A&#160;co když… jestli… v&#160;tom má prsty ta Škarda… je třeba až… v&#160;Pavoučím močálu?“</p>
			<p class="MLP_text ParaOverride-1">„To by bylo ovšem zlé,“ připustil velbloud. „Sám jsem tam nikdy nebyl a&#160;musím přiznat, že se tam nikdy nevydal ani můj pradědeček. A&#160;ten se něco po světě nachodil!“</p>
			<p class="MLP_text ParaOverride-1">Tlustá Berta vstala, neboť si uvědomila, že nohy jí slouží přece jenom víc než hlava. A&#160;také proto, že vytušila z&#160;Heurékova tónu nějaký zdlouhavý příběh.</p>
			<p class="MLP_text ParaOverride-1">„Mimochodem, vyprávěl jsem vám, jak přišel k&#160;tomu honosnému přízvisku ‚koráb pouště‘? To si vám, představte si, povšiml, že na poušti je vůkol samý písek. A&#160;často že tam vane silný vítr. Může-li hnát vítr po moři koráby, řekl si pradědeček, proč by nemohl hnát po poušti velblouda?“</p>
			<p class="MLP_text ParaOverride-1">A&#160;protože u&#160;něho nebylo nikdy od myšlenky k&#160;činu daleko, objevil dílec nějakého opuštěného stanu, napnul si tu beduínskou plachtu mezi hrby&#160;– a&#160;čekal na vítr…</p>
			<p class="MLP_text ParaOverride-1">„Jdu do močálu! Musím za Ríšou!“ zaúpěla slonice.</p>
			<p class="MLP_text ParaOverride-1">„Abych to zkrátil,“ uplivl si Heuréka. „Plachtil si můj pradědeček s&#160;tou plachtou po poušti jako koráb. Co tomu říkáte?“</p>
			<p class="MLP_text ParaOverride-1">Slonice už neodpovídala. Strýček Heuréka se na ni dlouze zahleděl a&#160;pak řekl velice vážně:</p>
			<p class="MLP_text ParaOverride-1">„Ne, milá Adalberto. Vy musíte počkat tady. Do Pavoučího močálu se vypravím já. Je to má strýčkovská povinnost&#160;– a&#160;navíc mám plán. Půjčte mi nějakou starší, ale pevnou zástěru!“</p>
			<p class="MLP_text ParaOverride-1">Slonice přikývla a&#160;odkolébala se jako ve snách. A&#160;jako ve snách podala rodinnému příteli a&#160;rádci svou nejlepší zástěru.</p>
			<p class="MLP_text ParaOverride-1">„Zde upevnit!“ zavelel Heuréka a&#160;s&#160;bolestným hýknutím poklekl.</p>
			<p class="MLP_text ParaOverride-1">Milá Adalberta ani nehlesla. Vzala cípy své sváteční zástěry a&#160;pevně je uvázala mezi dva velbloudovy hrby. Heuréka se pokusil postavit. Patrně by se mu to jen tak nepodařilo&#160;– kdyby se náhodou nezvedl vítr.</p>
			<p class="MLP_text ParaOverride-1">Šťastnou náhodou se však vítr zvedl a&#160;opřel se do zástěry, která se vzdula jako plachta korábu. Heuréka vyhekl a&#160;s&#160;pokrčenýma nohama se pomalu vznesl nad úžasem oněmělou slonici.</p>
			<p class="MLP_text ParaOverride-1">Nový závan větru vyhoupl velblouda ještě výš, až nad stromy. Vítr bil do plachty a&#160;strýček Heuréka s&#160;voláním: „Plachtím! Při památce svého pradědečka plachtím…!“ plul vzduchem vstříc Pavoučímu močálu.</p>
		</div>
</body>
</html>