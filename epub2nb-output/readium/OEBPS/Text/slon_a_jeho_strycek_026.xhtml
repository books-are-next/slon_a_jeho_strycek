<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">22.&#160;kapitola</p>
			<p class="MLP_text_uprostred ParaOverride-1">NÁM PORADÍ, JAK SE STÁT HRDINOU</p>
			<p class="MLP_text_bez1radku_-12-0- ParaOverride-1">Ríša zůstal na planině sám. A&#160;v&#160;té chvíli věděl, že je docela sám i&#160;proti Škardě. Od nikoho nemůže očekávat radu ani pomoc. Strýček Heuréka by zajisté neskrblil nějakým poučným příběhem nebo příslovím z&#160;pokladnice velbloudí moudrosti. A&#160;maminka Adalberta? Ta by mu nejspíš napařila tři dny domácího vězení, a&#160;pak by se nasupeně rozběhla za Škardou. Ale zlost je, jak známo, špatný rádce, a&#160;tak by jistě prohnanou kočku nenašla.</p>
			<p class="MLP_text ParaOverride-1">Kdepak, místu pod vysokou palmou se musí Ríša vyhýbat, dokud Máju sám nevysvobodí. Ale kde ji hledat? Kde vůbec začít?</p>
			<p class="MLP_text ParaOverride-1">Aha. Nejdřív je třeba být zase Ríšou, řeklo si slůně. Shodit kaktusové brnění Železného Richarda, které je dobré tak na maškarní rej a&#160;dost. A&#160;pak je třeba přemoci nějak strach. Ostatní už půjde samo…</p>
			<p class="MLP_text ParaOverride-1">Takže být hrdinou je vlastně docela snadné. Chce to jen správně hrdinsky se chovat. Tohle si slůně řeklo, a&#160;hned také vědělo, co udělá. Nejdřív ze všeho uhodí na Krtka, protože Krtek měl se Škardou spolky a&#160;mohl by něco vědět.</p>
			<p class="MLP_text ParaOverride-1">Najít Krtka je vlastně také docela snadné. Chce to jen jít od jedné krtiny ke druhé, a&#160;u&#160;té nejkypřejší a&#160;nejnačechranější se zastavit. V&#160;ní určitě Krtek přespává.</p>
			<p class="MLP_text ParaOverride-1">Přesně tak Ríša Krtka hledal, jenomže každý kopeček hlíny, který ho ke Krtkovi vedl, pěkně srovnal se zemí. Nikdy jindy by ho to nenapadlo, ale teď měl na Krtka opravdovou zlost.</p>
			<p class="MLP_text ParaOverride-1">U&#160;té poslední, nejčerstvější krtiny, dostal však Ríša nápad. Šel dál, jako by ji přehlédl. Po několika krocích se zastavil a&#160;obloukem mezi stromy se potichoučku vrátil.</p>
			<p class="MLP_text ParaOverride-1">Skryl se za stromem a&#160;čekal.</p>
			<p class="MLP_text ParaOverride-1">Netrvalo dlouho a&#160;ozvalo se Krtkovo prskání a&#160;vzduchem fičela hlína. Známý mrzout se třásl vzteky vedle krtiny a&#160;vykřikoval:</p>
			<p class="MLP_text ParaOverride-1">„Už toho mám po krk! Už toho mám až nad hlavu! To slonbidlo! Já se málokdy rozčilím! Ale když se rozčilím…“</p>
			<p class="MLP_text ParaOverride-1">HOP!</p>
			<p class="MLP_text ParaOverride-1">Ríša se odhoupl od stromu a&#160;skočil přímo na krtinu.</p>
			<p class="MLP_text ParaOverride-1">„Rád bych si s&#160;tebou popovídal, Krtku!“</p>
			<p class="MLP_text ParaOverride-1">„Až povyrosteš,“ odsekl Krtek a&#160;koukal, kde by se nejsnáz mohl zahrabat do země.</p>
			<p class="MLP_text ParaOverride-1">„Tolik času bohužel nemáme,“ řekl Ríša ledově, protože se rozpomněl na Ištvána z&#160;Májina vyprávění.</p>
			<p class="MLP_text ParaOverride-1">„Co mi chceš?“ znepokojil se najednou Krtek. „Já nic nevím. Nikam nepřijdu, nic nečtu, a&#160;co se šušká, to neslyším, protože mám uši plný hlíny.“</p>
			<p class="MLP_text ParaOverride-1">„Oukej,“ ucedil Ríša a&#160;rychle se opravil, „koukej, ty přece znáš Škardu, ne?“</p>
			<p class="MLP_text ParaOverride-1">„Kdo by ji neznal?“</p>
			<p class="MLP_text ParaOverride-1">„Ale málokdo ji zná tak dobře jako ty. S&#160;výjimkou několika tlustých a&#160;hloupých much nevím o&#160;nikom, kdo by se s&#160;ní dal do spolku.“</p>
			<p class="MLP_text ParaOverride-1">„Já si hledím vždycinky jen svého řemesla,“ bránil se Krtek.</p>
			<p class="MLP_text ParaOverride-1">„Já si vrtám svoje díry a&#160;chodby a&#160;nestarám se o&#160;to, kdo si je u&#160;mě objedná. Ani o&#160;to, kdo do nich pak náhodou spadne. To už, prosím, není moje věc.“</p>
			<p class="MLP_text ParaOverride-1">„A&#160;kdo si u&#160;tebe naposledy nějakou díru objednal?“ zeptal se Ríša a&#160;zatvářil se tak výhružně, jak jen to může docela maličké slůně dokázat.</p>
			<p class="MLP_text ParaOverride-1">„No přece Škarda! A&#160;nebyla to žádná díra, nýbrž pořádná chodba. Široká a&#160;dlouhá štola od kaštanu v&#160;Pavoučím močálu až na Kukuřičný vrch.“</p>
			<p class="MLP_text ParaOverride-1">„Aha!“ vykřiklo slůně. „A&#160;tou štolou unesla Máju!“</p>
			<p class="MLP_text ParaOverride-1">„O&#160;tom mi není nic známo. Já jsem jen odvedl svou práci&#160;– a&#160;potom jsem Škardě oznámil, že se zařizuju sám pro sebe a&#160;žádné další zakázky neberu. Mám na to svědky.“</p>
			<p class="MLP_text ParaOverride-1">„Hlavně máš štěstí,“ řekl Ríša. „Máš štěstí, že každý opravdový hrdina je velkomyslný. Protože nebýt velkomyslný, tak bych tě teď zvedl za kůži&#160;– a&#160;vysadil tamhle na tu větev!“</p>
			<p class="MLP_text ParaOverride-1">„To ne!“ vylekal se Krtek. „Já výšky nesnáším. My to máme v&#160;rodině. Co pamatuju, tak každý z&#160;naší rodiny trpěl závratí!“</p>
			<p class="MLP_text ParaOverride-1">„Právě proto,“ řekl Ríša. „Jenomže, jak jsem povídal, máš štěstí, že jsem velkomyslný&#160;– a&#160;že spěchám.“</p>
			<p class="MLP_text ParaOverride-1">„To je dobře,“ ulevilo se Krtkovi. „A&#160;kampak?“</p>
			<p class="MLP_text ParaOverride-1">„Do Pavoučího močálu,“ řekl Ríša a&#160;zeptal se: „Je ta tvoje chodba dost široká? Je tak široká, že v&#160;ní můžu jít i já?“</p>
			<p class="MLP_text ParaOverride-1">„To je. Ona je totiž přesně na tvou míru.“</p>
			<p class="MLP_text ParaOverride-1">„To rád slyším,“ řekl Ríša, otočil se k&#160;oněmělému Krtkovi zády a&#160;šel. A&#160;do kroku si pískal…</p>
		</div>
</body>
</html>