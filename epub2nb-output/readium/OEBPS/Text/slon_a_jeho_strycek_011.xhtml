<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">7.&#160;kapitola</p>
			<p class="MLP_text_uprostred ParaOverride-1">VÁS POUČÍ O&#160;TOM, <br/>JAK SE LÁKAJÍ VČELY NA MEDVĚDA</p>
			<p class="MLP_text_bez1radku_-12-0- ParaOverride-1">Strýček Heuréka sice s&#160;oblibou tvrdil, že veškerá moudrost sídlí v&#160;jeho hrbech, ale nebyla to pravda. Spíše než moudrost se mu tam usídlila bolest. Každý krok byl pro něho utrpením a&#160;žádné léčení nepomáhalo.</p>
			<p class="MLP_text ParaOverride-1">Jediným léčením bylo totiž sucho, vyhřívání na sluníčku a&#160;teplé písečné obklady. Nic z&#160;toho si však Heuréka nemohl dovolit, neboť byl přesvědčen, že právě tohle zase naopak škodí růstu jeho třetího hrbu.</p>
			<p class="MLP_text ParaOverride-1">Choval se k&#160;němu jako k&#160;sazeničce v&#160;květináči, která se musí především zalévat a&#160;potom zase zalévat. Heuréka to prováděl poctivě, ale když poznal, že jeho cibulka se stejně k&#160;světu nemá, pustil se do přemýšlení o&#160;zázračné masti.</p>
			<p class="MLP_text ParaOverride-1">A&#160;v&#160;jedné bezesné noci zázračnou mast objevil. Celý recept je příliš složitý, než abych vás s&#160;ním zatěžoval. Stačí, když si zapamatujete, že všech devatenáct přísad je třeba prohníst jako těsto a&#160;spojit medem divokých lesních včel.</p>
			<p class="MLP_text ParaOverride-1">Heuréka měl už všechno pohromadě a&#160;na výpravu za divokým medem se právě vydal. Pomalu se sunul z&#160;Písečného kopce, kde už čekali Ríša s&#160;Májou.</p>
			<p class="MLP_text ParaOverride-1">Ríša měl sice chuť podívat se znovu k&#160;troskám lovecké boudy na Kukuřičném vrchu, ale strýčkovi Heurékovi se nedalo dost dobře odporovat. Koneckonců i Mája prohlásila, že není možné prožívat dobrodružství každý den.</p>
			<p class="MLP_text ParaOverride-1">A&#160;tak se šlo na poučný výlet…</p>
			<p class="MLP_text ParaOverride-1">„Vybrat včelám med,“ uvítal je Heuréka, „není ani tak věc obratnosti nebo síly, jako důvtipu. Proto dostává medvěd tak často žihadla do kožichu.“</p>
			<p class="MLP_text ParaOverride-1">„Hmm,“ řekl Ríša a&#160;zkoušel stát na jedné noze.</p>
			<p class="MLP_text ParaOverride-1">„A&#160;vy máte nějaký plán?“ zeptala se Mája, která si potrpěla na plány.</p>
			<p class="MLP_text ParaOverride-1">„Nejen plán,“ rozzářil se velbloud. „Já mám přímo léčku!“ A&#160;pak se odmlčel a&#160;odmítl cokoliv prozradit, dokud nebudou v&#160;lese.</p>
			<p class="MLP_text ParaOverride-1">„Tamhle jsou, strýčku,“ zvolal Ríša a&#160;ukázal chobotem k&#160;dutině stromu, z&#160;něhož se ozývalo horlivé včelí bzučení.</p>
			<p class="MLP_text ParaOverride-1">„Škoda, že nemáme žebřík,“ posteskla si Mája. „Ríša by tam vylezl. Viď, Richarde?“</p>
			<p class="MLP_text ParaOverride-1">„Žebřík bez léčky je jako včela bez žihadla!“ napomenul myšku velbloud. A&#160;hned nato zavelel: „Skryjte se do houští! Jdu včely odlákat!“</p>
			<p class="MLP_text ParaOverride-1">Ríša se posadil za keř a&#160;Mája se mu usadila na zádech. Heuréka poodešel od bzučícího stromu. Vybral si zcela jiný strom, ve kterém včely úl zaručeně neměly.</p>
			<p class="MLP_text ParaOverride-1">Na chvíli zmizel Ríšovi i&#160;Máje z&#160;očí.</p>
			<p class="MLP_text ParaOverride-1">A&#160;pak se lesem rozlehlo těžko popsatelné bručení.</p>
			<p class="MLP_text ParaOverride-1">„Co to bylo?“ vypískla Mája a&#160;seskočila z&#160;Ríšových zad po hlavě.</p>
			<p class="MLP_text ParaOverride-1">„Medvěd?“ zeptal se nejistě Ríša.</p>
			<p class="MLP_text ParaOverride-1">„Ale co se mu stalo?“ zeptala se Mája.</p>
			<p class="MLP_text ParaOverride-1">„Nebojte se, nic! To je právě ta léčka!“</p>
			<p class="MLP_text ParaOverride-1">Šepot se nesl z&#160;míst, kde stál Heuréka. Ríša s&#160;Májou se k&#160;velbloudovi přikradli.</p>
			<p class="MLP_text ParaOverride-1">„To jsi byl ty, strýčku?“</p>
			<p class="MLP_text ParaOverride-1">„Kdo jiný?“ zašeptal Heuréka. „Přece ne medvěd! Ten by na takovou léčku nikdy nepřišel!“</p>
			<p class="MLP_text ParaOverride-1">„Páni!“ podivila se Mája.</p>
			<p class="MLP_text ParaOverride-1">Heuréka se nadmul a&#160;z&#160;hlubin jeho velbloudího těla se vydralo znovu nepříliš zdařilé medvědí zabručení.</p>
			<p class="MLP_text ParaOverride-1">Ve včelím úlu v&#160;dutině vedlejšího stromu nastal rozruch. Několik tuctů zvědavých včel opustilo zásoby medu a&#160;kroužilo kolem velblouda. Heuréka bručel ostošest. Tucet včel znuděných po chvíli touhle podívanou si odletělo po svých, ale rychle přibyl tucet nových zvědavců.</p>
			<p class="MLP_text ParaOverride-1">„Má chvíle udeřila!“ zvolal najednou Heuréka. „Odlákal jsem včely na medvěda&#160;– a&#160;jdu si pro med!“</p>
			<p class="MLP_text ParaOverride-1">Nečekaně hbitě přiskočil k&#160;včelímu stromu a&#160;vsunul hlavu až do poloviny své dlouhé šíje do dutiny. Chvíli tak zůstal. Zůstal tak zcela nehybně a&#160;strnule, jako by spatřil uvnitř něco strašného. BZZZzzzz!</p>
			<p class="MLP_text ParaOverride-1">Z&#160;dutiny se vyrojil mrak na nejvyšší míru rozezlených včel. Dvakrát se obtočil kolem stromu a&#160;pak se snesl na velbloudova záda.</p>
			<p class="MLP_text ParaOverride-1">Heuréka ztratil hlavu. Hned první útok včelích žihadel ho natolik zmátl, že vyrazil k&#160;úniku <span class="MLP_znak_kurziva_11b">dovnitř</span> místo zpátky. Vrazil celý krk do dutiny a&#160;zůstal tak bezmocně trčet. Dál už nemohl a&#160;zpátky také ne. Vězel ve stromě jako v&#160;pasti.</p>
			<p class="MLP_text ParaOverride-1">Ríša stál před stromem a&#160;Mája se podle zvyku za ním pěkně schovala. Viděli oba od začátku, co se tu stalo, ale nebyli si jisti, zda je to pokračování důmyslné léčky, nebo zda tu došlo k&#160;nějakému nedopatření.</p>
			<p class="MLP_text ParaOverride-1">A&#160;pak se z&#160;hloubi stromu ozvalo bolestné a&#160;úpěnlivé zalkání.</p>
			<p class="MLP_text ParaOverride-1">„Myslíš, že je to léčka?“ zapochybovala Mája.</p>
			<p class="MLP_text ParaOverride-1">„Ne! To je strejda!“ zděsil se Ríša.</p>
			<p class="MLP_text ParaOverride-1">„POMÓC!“</p>
			<p class="MLP_text ParaOverride-1">„Májo, schovej se!“ zavelel Ríša. „Já jdu! Ještě jsem neslyšel o&#160;včele, která by dala žihadlo slonovi!“</p>
			<p class="MLP_text ParaOverride-1">Slůně se rozběhlo a&#160;vší silou svého maličkého těla vrazilo do strýčkova boku. Mrak včel se rozprášil, ale hned zase přistál v&#160;prohlubni mezi Heurékovými hrby.</p>
			<p class="MLP_text ParaOverride-1">Ríša znovu ustoupil a&#160;znovu se rozběhl. Velbloud se v&#160;okamžiku nárazu vzepřel&#160;– a&#160;vysvobodil hlavu ze zajetí. Včely zavířily, ale nemínily se vzdát. Zajímavé bylo, že ani ta nejdivočejší strážkyně medového pokladu se nepokusila zaútočit na slůně.</p>
			<p class="MLP_text ParaOverride-1">Heuréka počal divoce skákat, ale včely na něm seděly jako jezdci v&#160;sedle býků při rodeu.</p>
			<p class="MLP_text ParaOverride-1">A&#160;tehdy bleskl Ríšovi už podruhé v&#160;jeho krátkém životě spásný nápad. Nechal velblouda velbloudem a&#160;vrhl se opodál k&#160;lesnímu jezírku. Nabral si vodu do chobotu a&#160;vrátil se k&#160;poskakujícímu strýčkovi.</p>
			<p class="MLP_text ParaOverride-1">Široce se rozkročil a&#160;vypustil z&#160;chobotu prudký a&#160;dobře zacílený proud vody.</p>
			<p class="MLP_text ParaOverride-1">Ani netušil, jak okamžitý a&#160;jednorázový účinek to bude mít. Proud smetl zdivočelé včely do jediného mokrého chumlu a&#160;Heuréka snožmo vyskočil. Dopadl na zem a&#160;oklepal se.</p>
			<p class="MLP_text ParaOverride-1">„Ách,“ řekl a&#160;znovu se oklepal.</p>
			<p class="MLP_text ParaOverride-1">A&#160;pak pomalu, docela pomaloučku a&#160;s&#160;obavami, zvrátil hlavu a&#160;podíval se na svůj zubožený hřbet. A&#160;znovu vydechl:</p>
			<p class="MLP_text ParaOverride-1">„ACH!“</p>
			<p class="MLP_text ParaOverride-1">Neboť spatřil, že mu v&#160;prohlubni mezi dvěma hrby vypučel třetí hrb jako šťavnatý a&#160;krásný květ…</p>
			<p class="MLP_text ParaOverride-1">„Páni, Richarde!“ přicupitala Mája. „Všechno jsem viděla. Co ty dokážeš, to se nevidí. To by Ištván koukal!“</p>
			<p class="MLP_text ParaOverride-1">„Richardek je pašák,“ připustil Heuréka a&#160;otočil se k&#160;synovcovi zády.</p>
			<p class="MLP_text ParaOverride-1">„Ale co říkáte mému třetímu hrbu?“</p>
			<p class="MLP_text ParaOverride-1">„Bude to chvíli bolet. Než to splaskne,“ prohlásila Mája.</p>
			<p class="MLP_text ParaOverride-1">„Splaskne!“ naštětil se velbloud. „Co je to za nesmysl?“</p>
			<p class="MLP_text ParaOverride-1">„No, já jsem jednou dostala žihadlo a&#160;taky jsem měla takovou bouli na zádech&#160;– a&#160;taky splaskla,“ trvala na svém Mája.</p>
			<p class="MLP_text ParaOverride-1">„Bouli! Slyšíte?! Ona tomu říká boule!“ bědoval Heuréka.</p>
			<p class="MLP_text ParaOverride-1">Byl uražen. Byl uražen a&#160;dotčen a&#160;celou cestu domů ani nepromluvil. Jenom si pro sebe brumlal a&#160;vzdychal a&#160;naříkal. Ale jinak snášel svou bolest hrdinně.</p>
			<p class="MLP_text ParaOverride-1">Tak hrdinně, že Ríša i&#160;Mája byli na něho celou cestu domů hrdí.</p>
		</div>
</body>
</html>