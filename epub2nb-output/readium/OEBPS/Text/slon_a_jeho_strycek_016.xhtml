<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">12.&#160;kapitola</p>
			<p class="MLP_text_uprostred ParaOverride-1">VE KTERÉ SI SLŮNĚ STÝSKÁ, <br/>ŽE SE NENARODILO JAKO MOTÝL</p>
			<p class="MLP_text_bez1radku_-12-0- ParaOverride-1">Krtek se rozhodl, že vyhloubí past hned vedle své krtiny, a&#160;trvalo dost dlouho, než mu to Škarda rozmluvila.</p>
			<p class="MLP_text ParaOverride-1">„Nechci ti radit,“ radila, „ale past na slona se obyčejně dělá tam, kudy slon obyčejně chodí…“</p>
			<p class="MLP_text ParaOverride-1">„Chodí nechodí,“ durdil se Krtek, „já přece nebudu vrtat jámu, aby mi v&#160;ní někdo chodil!“</p>
			<p class="MLP_text ParaOverride-1">„Pěkně to tu hřeje,“ protáhla se kočka. „Na tom místečku, na které si myslím, je tma i&#160;v&#160;poledne…“</p>
			<p class="MLP_text ParaOverride-1">„Tak tam jdeme! Polední tma, to je moje.“</p>
			<p class="MLP_text ParaOverride-1">Hejno much se na Maršálčin pokyn seřadilo do dvojstupů a&#160;bzučelo naprázdno ve vzduchu.</p>
			<p class="MLP_text ParaOverride-1">„Poletem vlet!“ zavelela Maršálka a&#160;její peruť odstartovala.</p>
			<p class="MLP_text ParaOverride-1">Krtek se oklepal a&#160;následoval Škardu. Došli na stezku, která vedla ke Kukuřičnému vrchu. Nejužší místo stezky bylo z&#160;obou stran obklíčeno stromy. Slunce vesele svítilo, ale tady byl chládek, stín a&#160;přítmí.</p>
			<p class="MLP_text ParaOverride-1">„Co ty na to?“ zeptala se Škarda pyšně.</p>
			<p class="MLP_text ParaOverride-1">„Co by,“ řekl Krtek a&#160;promnul kus hlíny. „Zem je tu dobrá, žádný suchopár.“</p>
			<p class="MLP_text ParaOverride-1">A&#160;bez dalších řečí si označil kruh výkopu.</p>
			<p class="MLP_text ParaOverride-1">Škarda spokojeně odběhla. Začala snášet větve a&#160;drny na zakrytí jámy.</p>
			<p class="MLP_text ParaOverride-1">Krtek dvakrát hrábl a&#160;ztratil se mezi hroudami. Své řemeslo ovládal dokonale.</p>
			<p class="MLP_text ParaOverride-1">Chvíli před polednem byla past na Ríšu nastražena. Mouchy, které byly po celou dobu na stráži, dostaly pohov. Krtek se vyhrabal z&#160;jámy, svalil se na záda a&#160;točil prackama mlýnek. Škarda past se zjevným potěšením obcházela. Jáma byla pořádně hluboká a&#160;větvemi a&#160;drny zamaskovaná tak důmyslně, že nemohla vzbudit žádné podezření.</p>
			<p class="MLP_text ParaOverride-1">„A&#160;teď se nenápadně vytratíme,“ rozhodla Škarda. „Vraťte se domů. Svolám vás, až přijde čas!“</p>
			<p class="MLP_text_bez1radku_-12-0- ParaOverride-1">Prohnaná kočka si nevybrala právě tohle místo jen tak náhodou. Předpokládala, že Ríšovi bude divné, proč ho Mája nepřišla navštívit&#160;– a&#160;vydá se ji sám hledat.</p>
			<p class="MLP_text ParaOverride-1">A&#160;v&#160;tom se tedy nemýlila.</p>
			<p class="MLP_text ParaOverride-1">Ríša začal Máju postrádat hned po snídani. Měl ještě plnou hlavu svého motýlího snu a&#160;potřeboval se myšce svěřit. Ráno ji jen postrádal, ale před polednem už dostal o&#160;neposednou kamarádku strach.</p>
			<p class="MLP_text ParaOverride-1">A&#160;jakmile o&#160;ni dostal strach, už se nijak nerozmýšlel. Vypravil se starou stezkou na Kukuřičný vrch.</p>
			<p class="MLP_text ParaOverride-1">Stezka vedla od vysoké palmy křovinatým porostem na velikou louku, a&#160;odtud, dosti ostře vzhůru, do lesa. Na louce se honili motýli a&#160;slůně je chvíli pozorovalo.</p>
			<p class="MLP_text ParaOverride-1">Pro slona se to samozřejmě ani dost málo nehodí, ale kdyby se Richarda někdo právě teď zeptal, čím by chtěl být, odpověděl by zřejmě: „Motýlem!“</p>
			<p class="MLP_text ParaOverride-1">Právě se bavil myšlenkou, jak by ho asi přivítala jeho sloní maminka Adalberta, když došel k&#160;místu, kde se stezka klikatila a&#160;úžila. Slunce sice svítilo, ale tady, mezi hustými stromy, byl chládek, stín a&#160;přítmí.</p>
			<p class="MLP_text ParaOverride-1">Nevypadalo to tu vůbec příjemně. Popravdě řečeno, tenhle úsek cesty byl dokonce hodně pochmurný. Tady je lepší přidat do kroku. Ríša si povyskočil.</p>
			<p class="MLP_text ParaOverride-1">ŽUCH!</p>
			<p class="MLP_text ParaOverride-1">Byl to jen okamžik. Větve se prolomily a&#160;Ríša se propadl do hluboké jámy, ani se nestačil leknout.</p>
			<p class="MLP_text ParaOverride-1">Po chvíli se odvážil rozhlédnout kolem sebe. Díra vykopaná v&#160;zemi neskýtá ovšem žádné zvláštní panoráma, jak by se asi vyjádřil strýček Heuréka. Slůně se tedy namísto rozhlížení vzepřelo zády o&#160;stěnu jámy.</p>
			<p class="MLP_text ParaOverride-1">Pokusilo se soukat nahoru jako moucha.</p>
			<p class="MLP_text ParaOverride-1">Potom se rozkročilo na dně, zamávalo ušima a&#160;pokusilo se vzlétnout jako motýl.</p>
			<p class="MLP_text ParaOverride-1">Ale všechno jeho muší i&#160;motýlí zápolení končilo vždycky stejným žuchnutím na dno pasti. Brzy bylo slůně celé utrmácené a&#160;přišlo mu všeho líto.</p>
			<p class="MLP_text ParaOverride-1">Proč jsem se nenarodilo jako motýl? naříkalo. Nebo jako pořádný slon? Nebo alespoň jako moucha! Lítost nepřecházela a&#160;Ríša si stýskal docela nahlas: Kdo bude chránit Máju, když je se mnou konec?!</p>
			<p class="MLP_text ParaOverride-1">A&#160;tklivě obracel oči k&#160;nebi, které slabě prosvítalo mezi větvemi rozházenými přes past…</p>
			<p class="MLP_text_bez1radku_-12-0- ParaOverride-1">…&#160;a&#160;při jednom takovém tklivém zvednutí očí spatřil Ríša něco povědomého…</p>
			<p class="MLP_text ParaOverride-1">„Májo? Jsi to ty?“</p>
			<p class="MLP_text ParaOverride-1">Nahoře se něco povědomě zavrtělo a&#160;povědomě vypísklo:</p>
			<p class="MLP_text ParaOverride-1">„Páni, Richarde! Jsem! Jsem tady nahoře! A&#160;ty?“</p>
			<p class="MLP_text ParaOverride-1">„Já jsem dole,“ zaduněl Richard z&#160;jámy. „Kde bych byl?“</p>
		</div>
</body>
</html>