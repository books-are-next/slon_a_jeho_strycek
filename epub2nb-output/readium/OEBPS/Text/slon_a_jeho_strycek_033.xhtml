<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-29" class="MLP_uroven2_kapitola ParaOverride-1">29.&#160;kapitola</p>
			<p class="MLP_text_uprostred ParaOverride-1">JE ÚPLNĚ POSLEDNÍ, <br/>A&#160;PŘECE KONČÍ BEZ ROZLOUČENÍ</p>
			<p class="MLP_text_bez1radku_-12-0- ParaOverride-1">Ríša s&#160;Májou zmizeli za keřem. Mlčky se dohodli, že je načase jít domů. Po několika krocích se však oba zastavili.</p>
			<p class="MLP_text ParaOverride-1">„Strýček je pašák,“ řeklo slůně.</p>
			<p class="MLP_text ParaOverride-1">„A&#160;Celestýna snad ne?“ řekla Mája. „Na ten věk!“</p>
			<p class="MLP_text ParaOverride-1">„Celestýna je správná,“ uznal Ríša. „Nejraději bych se k&#160;nim ještě vrátil.“</p>
			<p class="MLP_text ParaOverride-1">„Tak pojď,“ řekla myška. „Ale jako myška. Ať je nevyrušíme.“</p>
			<p class="MLP_text ParaOverride-1">„Jako myška!“ odfrklo si slůně. „Chci já snad někdy na tobě, abys dělala něco jako slon?“</p>
			<p class="MLP_text ParaOverride-1">„To ne,“ připustila Mája. „Ale já mám větší nároky. Protože vím, že ty dokážeš všecko!“</p>
			<p class="MLP_text ParaOverride-1">„To leda,“ usmířil se Ríša.</p>
			<p class="MLP_text ParaOverride-1">A&#160;našlapoval jako myška. Znovu se schovali. Přišli právě včas, aby vyslechli, že jejich ostrov se konečně dočkal chvíle, kdy se o&#160;něm budou děti učit v&#160;hodinách zeměpisu.</p>
			<p class="MLP_text ParaOverride-1">„<span class="MLP_znak_kurziva_11b">Ostrov Dobré naděje!</span>“ vydechla Mája. „Není to krása?“</p>
			<p class="MLP_text ParaOverride-1">„Je,“ uznal Ríša. „Škoda, že to neví máma. Třeba by mě líp přivítala…“</p>
			<p class="MLP_text ParaOverride-1">„Páni, Richarde!“ zamyslela se Mája. „On vlastně ještě nikdo nic neví!“</p>
			<p class="MLP_text ParaOverride-1">„Já vím všecko,“ ozval se odněkud pisklavý hlásek.</p>
			<p class="MLP_text ParaOverride-1">Ríša s&#160;Májou stáli sotva na krok od krtkovy tajné chodby. Slůně se rozhlíželo, ale Mája hned vykřikla:</p>
			<p class="MLP_text ParaOverride-1">„Ištváne!“</p>
			<p class="MLP_text ParaOverride-1">„Servus! Vím všechno, slyšel jsem všechno a&#160;všechno od začátku až do konce jsem viděl. Jenomže jsem vám nemohl přijít na pomoc… protože jsem tu tajně.“</p>
			<p class="MLP_text ParaOverride-1">„Vida, Ištván,“ pronesl Ríša neurčitě. „Už jsme měli o&#160;tebe strach…“</p>
			<p class="MLP_text ParaOverride-1">„Já měl taky nejdřív strach,“ přiznal Ištván. „Ale pak jsem měl deputaci.“</p>
			<p class="MLP_text ParaOverride-1">„To leda,“ připustilo slůně, protože deputaci ještě nikdy nemělo.</p>
			<p class="MLP_text ParaOverride-1">„A&#160;právě proto jsem tu tajně,“ zdůraznil Ištván. „Slíbil jsem to Celestýně… Já jsem ji sem totiž na Škardu poslal&#160;– jako místo sebe…“ zašeptal spiklenecky.</p>
			<p class="MLP_text ParaOverride-1">„Já jsem z&#160;toho celá popletená,“ řekla Mája. „Jdeme! Povíš nám to cestou pěkně po pořádku.“ A&#160;vklouzla do chodby za Ištvánem.</p>
			<p class="MLP_text ParaOverride-1">„Jdeme!“ řeklo slůně a&#160;strčilo hlavu do chodby vzápětí za myškou.</p>
			<p class="MLP_text ParaOverride-1">Hlavu už mělo uvnitř, uši už mělo uvnitř, krk už mělo uvnitř, ale dál to jaksi nešlo.</p>
			<p class="MLP_text ParaOverride-1">„Ono to nejde,“ zahuhňalo.</p>
			<p class="MLP_text ParaOverride-1">„Tak se mi to nezdálo,“ pronesl zevnitř ponuře myšák.</p>
			<p class="MLP_text ParaOverride-1">„Co se ti nezdálo?“ zeptala se znepokojeně Mája.</p>
			<p class="MLP_text ParaOverride-1">„Mně se hned zdálo, že Richard nějak povyrostl. A&#160;teď vidím, že se mi to nezdálo…“</p>
			<p class="MLP_text ParaOverride-1">Myška vypískla.</p>
			<p class="MLP_text ParaOverride-1">„Ríšo! Richarde! Že to není pravda?!“</p>
			<p class="MLP_text ParaOverride-1">Ale dřív, než mohlo slůně odpovědět, ozvalo se zdálky velmi znepokojené sloní troubení.</p>
			<p class="MLP_text ParaOverride-1">Ríšova maminka Adalberta už nevydržela čekat pod palmou. A&#160;teď se hnala hlava nehlava k&#160;Pavoučímu močálu.</p>
			<p class="MLP_text ParaOverride-1">„Máma!“ lekl se Ríša a&#160;prudce vycouval z&#160;chodby. „No nazdar!“</p>
			<p class="MLP_text ParaOverride-1">Před vchodem se narovnal a&#160;vytřásl si hlínu z&#160;uší. Pak teprve nesměle zatroubil na pozdrav.</p>
			<p class="MLP_text ParaOverride-1">Odpověď se ozvala vzápětí. Mája s&#160;Ištvánem vystrčili hlavičky a&#160;čekali, co se bude dít. Les před Pavoučím močálem se rozhrnul. Z&#160;lesa pomalým, klidným krokem vystoupila Tlustá Berta. K&#160;Ríšovi šla, co noha nohu mine.</p>
			<p class="MLP_text ParaOverride-1">Mája vyskočila z&#160;chodby a&#160;skryla se pod trnitým keřem. Ištván raději v&#160;chodbě zůstal. Ríša vykročil vstříc záhlavci.</p>
			<p class="MLP_text ParaOverride-1">Tlustá Berta se napřáhla…</p>
			<p class="MLP_text ParaOverride-1">„Jejda, strejda!“ vyhrkl Ríša.</p>
			<p class="MLP_text ParaOverride-1">Slonice se zarazila uprostřed rozmachu. Ohlédla se a&#160;spatřila svého starého přítele. Našlapoval drobnými, neuvěřitelně vznosnými krůčky jako cirkusový koník po boku želvy Celestýny. Šli vedle sebe a&#160;nic kolem nevnímali. Želva pokyvovala třaslavou hlavičkou a&#160;velbloud jí něco horlivě vykládal.</p>
			<p class="MLP_text ParaOverride-1">„Nic proti burákům, má drahá,“ zaslechla Tlustá Berta, než jí oba zmizeli v&#160;setmělém lese, „ale jestli ti mohu něco doporučit, tak jsou to medové placičky. Pravda, med se nesežene snadno, ale já vím, jak na to. Chce to jen umět včely odlákat…“</p>
			<p class="MLP_text ParaOverride-1">Poslední Heurékova slova ztlumilo měkké listí. Adalberta se obrátila k&#160;Ríšovi. Rozpačitě přešlápla a&#160;její před chvílí ještě výhružně vztyčený chobot klesl a&#160;splašeně se rozkýval.</p>
			<p class="MLP_text ParaOverride-1">„Ríšo?! Jak to vypadáš?“</p>
			<p class="MLP_text ParaOverride-1">„Jsem asi trochu od bláta, viď? To víš, Škarda…“</p>
			<p class="MLP_text ParaOverride-1">„To taky,“ přerušila ho sloní maminka. „Ale mně se zdá…“</p>
			<p class="MLP_text ParaOverride-1">„Tak to už jsi, mami, druhá,“ nafoukl se Ríša. „Ištvánovi se to taky zdá. A&#160;do tajné chodby se nevejdu!“</p>
			<p class="MLP_text ParaOverride-1">„Tak se mi to nezdá! Ríšánku, ty jsi mi povyrostl!“</p>
			<p class="MLP_text ParaOverride-1">Milá Adalberta byla dočista zmatená a&#160;samým štěstím zesláblá. Moc radosti najednou porazí i&#160;slona. A&#160;tak chvíli trvalo, než se zeptala:</p>
			<p class="MLP_text ParaOverride-1">„Co se to tu vlastně všechno stalo?“</p>
			<p class="MLP_text ParaOverride-1">„To je dlouhá historie,“ povzdechl si Ríša. „Mám ti to povídat hned&#160;– nebo až doma?“</p>
			<p class="MLP_text ParaOverride-1">„Až doma,“ rozhodla slonice, protože na větší slůňata musí být i&#160;větší přísnost. „Až se pořádně najíš a&#160;až ti vydrbu uši. Do té doby nechci slyšet ani slovo!“</p>
			<p class="MLP_text ParaOverride-1">„Ani jedno?“ popotáhlo slůně.</p>
			<p class="MLP_text ParaOverride-1">„Ani jedno,“ řekla Adalberta a&#160;honem se zamračila, aby nebylo vidět, jak je šťastná.</p>
			<p class="MLP_text_bez1radku_-12-0- ParaOverride-1">A&#160;tak Ríša ani nemohl dát Máje a&#160;Ištvánovi sbohem.</p>
			<p class="MLP_text ParaOverride-1">Cestou domů vytrhl malinkatý stromek a&#160;odháněl si ze hřbetu tlusté mouchy. Jeho maminka byla v&#160;sedmém nebi, ale Ríšu stále ještě moc mrzelo, že se s&#160;kamarády nerozloučil…</p>
			<p class="MLP_text ParaOverride-1">Až před vysokou palmou si vzpomněl na strýčka Heuréku a&#160;podíval se na všechno z&#160;té světlejší stránky. A&#160;v&#160;tu chvíli ho mrzutost přešla. Protože je přece zhola zbytečné dávat sbohem někomu, koho hned zítra po ránu zase uvidíte.</p>
			<p class="MLP_text_-0-12- ParaOverride-1">To mi můžete jako velbloudovi věřit!</p>
			<p class="MLP_text_uprostred ParaOverride-1">KONEC</p>
		</div>
</body>
</html>