<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">25.&#160;kapitola</p>
			<p class="MLP_text_uprostred ParaOverride-1">VE KTERÉ JE RÍŠA PASOVÁN NA LSTIVÉHO RICHARDA <br/>A&#160;ŠKARDA VOLÁ, ŽE ŠE VŽDÁVÁ, A&#160;KRCH VŠECHNO ROZHODNE</p>
			<p class="MLP_text_bez1radku_-12-0- ParaOverride-1">O&#160;necelou hodinu později pavouk procitl. Toužebně se podíval ze země nahoru na keř, kde ochable visel zbyteček pavučiny. Ale na to, že by se tam bez cizí pomoci vysoukal, bylo zbytečné pomýšlet.</p>
			<p class="MLP_text ParaOverride-1">Povšiml si listu papíru, který se v&#160;keři bíle svítil. Námaha, s&#160;jakou se snažil písmena rozluštit, ho však poznenáhlu začala obestírat spánkem. Právě ve chvíli, kdy zmožen usínal, vyrazil z&#160;krtkovy tajné chodby… Ríša!</p>
			<p class="MLP_text ParaOverride-1">Byl rád, že je z&#160;té temné štoly venku a&#160;pádil podle keře jako splašený.</p>
			<p class="MLP_text ParaOverride-1">„Požol! Chčeš še utopit?“</p>
			<p class="MLP_text ParaOverride-1">V&#160;tichu, do kterého byl celý močál pohroužen, zazněl Krchův šišlavý hlásek docela výrazně.</p>
			<p class="MLP_text ParaOverride-1">Ríša se zastavil. Ještě krok&#160;– a&#160;byl by v&#160;bažině. Ohlédl se, ale nikoho nespatřil. Ještě o&#160;dva kroky ucouvl a&#160;obezřetně přešel sem a&#160;tam po okraji močálu. Přesvědčil se, že pevná půda končí na úrovni velkého trnitého křoviska. Nerozhodně se zastavil.</p>
			<p class="MLP_text ParaOverride-1">„Čo štojíš? Poď šem!“</p>
			<p class="MLP_text ParaOverride-1">Slůně se vrátilo k&#160;vchodu do močálu a&#160;sklonilo se k&#160;trní.</p>
			<p class="MLP_text ParaOverride-1">„Kde jste kdo? Haló!“</p>
			<p class="MLP_text ParaOverride-1">„Tady! Klch!“ vyrazil pavouk a&#160;zamrskal nožičkama. „Povyšaď mě, ploším tě!“</p>
			<p class="MLP_text ParaOverride-1">Konečně Ríša pavouka spatřil a&#160;opatrně ho vyzvedl do vetchého cárku pavučiny. Krch se do ní slastně zavrtal.</p>
			<p class="MLP_text ParaOverride-1">„Šláva! Tlochu še plošpím…“ zavrněl.</p>
			<p class="MLP_text ParaOverride-1">„Moment,“ houkl Ríša, který bezděky v&#160;některých hrdinských chvílích napodoboval světem protřelého Ištvána. „Neznáš náhodou takovou kočku? Jmenuje se Škarda.“</p>
			<p class="MLP_text ParaOverride-1">„Až moč dobše,“ řekl Krch a&#160;neodvolatelně usnul.</p>
			<p class="MLP_text">Ríša zatřásl keřem. Doufal, že pavouka probudí a&#160;dozví se něco víc. Krch se v&#160;pavučince neudržel, ale ani pád do trní ho neprobudil. Nezbylo než sebrat tu spící slupičku a&#160;znovu ji uložit. A&#160;tu Ríšův zrak padl na ceduli, přichycenou v&#160;křoví:</p>
			<p class="MLP_obrazky_-12-12- ParaOverride-3"><img class="_idGenObjectAttribute-4" src="../Images/obr11.jpg" alt=""/></p>
			<p class="MLP_obrazky_-12-12- ParaOverride-4"><img class="_idGenObjectAttribute-3" src="../Images/obr2.jpg" alt=""/></p>
			<p class="MLP_text">Šipka ukazovala za keř k&#160;místu, kudy se táhla přes močál stezka z&#160;položených větví.</p>
			<p class="MLP_text ParaOverride-1">Znovu si přečetl Májin vzkaz. Něco se mu na tom psaní nelíbilo.</p>
			<p class="MLP_text ParaOverride-1">Nevadilo mu, že jsou tam hrubky a&#160;že je to celé nadrápané, jako by to psal nějaký kocour a&#160;ne slušně vychovaná myška. Vadilo mu něco jiného. Jenomže slůně přesně nevědělo, co to je.</p>
			<p class="MLP_text ParaOverride-1">Stezka však vyhlížela docela důvěryhodně. Ríša se na ni na zkoušku postavil. Větve se pod jeho váhou trochu probořily, ale zdálo se, že by ho mohly udržet.</p>
			<p class="MLP_text ParaOverride-1">Ať je to jak chce, řekl si, jsem na místě. Jsem v&#160;Pavoučím močálu a&#160;Mája je tu určitě také. A&#160;když ji chci zachránit, nemohu trčet tady, ale musím se k&#160;ní nějak dostat… Takže ji napřed zkusím zavolat, řekl si. A&#160;několikrát hlasitě zatroubil signál, kterým se obyčejně svolávali.</p>
			<p class="MLP_text ParaOverride-1">Mája zaslechla troubení okamžitě, ale vůbec se z&#160;něho neradovala. Měla o&#160;svého kamaráda strach. Mrkla na Škardu, která spala v&#160;hadrech u&#160;dveří. Na chvíli zadoufala, že kočku Ríšovo volání neprobudí. Ale kdepak, Škarda ležela s&#160;otevřenýma očima, a&#160;ty oči žhnuly jako dvě pece.</p>
			<p class="MLP_text ParaOverride-1">„Pospíšil si, kavalír!“ ušklíbla se a&#160;jedním dlouhým skokem se ocitla před Májou.</p>
			<p class="MLP_text ParaOverride-1">Popadla řetízek, rozrazila dveře chatrče a&#160;vlekla vzpouzející se myšku za sebou.</p>
			<p class="MLP_text_bez1radku_-12-0- ParaOverride-1">Když se na Ríšův signál nikdo neozval, usoudilo slůně, že nezbude než vydat se hlouběji do močálu. Ještě naposledy se otočilo ke křovisku a&#160;přečetlo si nahlas Májin vzkaz.</p>
			<p class="MLP_text ParaOverride-1">„Rýšánku!“ vykřiklo slůně a&#160;v&#160;hlavě se mu rozsvítilo. To je ono!</p>
			<p class="MLP_text ParaOverride-1">Takhle ho přece Mája za celou dobu, co se znají, nikdy neoslovila! Takhle hloupě, pomyslelo si.</p>
			<p class="MLP_text ParaOverride-1">A&#160;hned opatrně z&#160;podezřelé stezky vycouvalo a&#160;zmizelo za trnitým keřem. Když se za malou chvíli opět objevilo, nebylo ho ani vidět za obrovským kulatým balvanem. Kámen se protáčel a&#160;valil podle keře až na falešnou pěšinu, ke které ukazovala šipka. Tady se slůně do balvanu vší silou opřelo. Kámen se dal do pohybu a&#160;potom…</p>
			<p class="MLP_text ParaOverride-1">GLOGLOGLOGLOGLO…</p>
			<p class="MLP_text ParaOverride-1">Černá voda začala hlasitě bublat a&#160;balvan se uprostřed pěšiny začal pomalinku propadat a&#160;potápět.</p>
			<p class="MLP_text ParaOverride-1">Ríšovi přeběhl mráz po zádech, když si uvědomil, že právě takhle mohl močál stáhnout ke dnu jeho. Stačilo jen uposlechnout vzkazu a&#160;vyšlápnout si podle šipky! Chvíli trvalo, než se vzpamatoval, a&#160;než mu hlavou bleskl nápad, za který bych ho okamžitě pasoval na rytíře Lstivého Richarda. Neboť slůně zcela znenadání skočilo do trní a&#160;zavrtalo se tam skoro jako krtek. Trní ho dokonale zakrylo…</p>
			<p class="MLP_text ParaOverride-1">„Čo še děje?“ zavrtěl se rozespale Krch.</p>
			<p class="MLP_text ParaOverride-1">„Ale nic. Já se topím,“ odpověděl Ríša a&#160;začal na celé kolo volat o&#160;pomoc.</p>
			<p class="MLP_text ParaOverride-1">„Ložumím,“ zívl pavouk, ale ničemu nerozuměl.</p>
			<p class="MLP_text ParaOverride-1">POMÓÓÓC!</p>
			<p class="MLP_text ParaOverride-1">Ríšovo zoufalé volání Škardu popohnalo. Pustila řetízek a&#160;několika skoky se dostala až před keř. Ríša tu byl tak dokonale schovaný, že ho nemohla zahlédnout, ani kdyby na ni zakukal.</p>
			<p class="MLP_text ParaOverride-1">„Kde je?“ vrhla se na Krcha.</p>
			<p class="MLP_text ParaOverride-1">„Kdo žaš?“</p>
			<p class="MLP_text ParaOverride-1">„Ten, kdo tu křičel! Takový mrňavý slon!“</p>
			<p class="MLP_text ParaOverride-1">„Ten? Žíkal, že še topí…“</p>
			<p class="MLP_text ParaOverride-1">Ke křoví přibíhala Mája. Vlekla za sebou řetízek a&#160;plačtivě pištěla.</p>
			<p class="MLP_text ParaOverride-1">„Ríšo! Richarde! Kde jsi?“</p>
			<p class="MLP_text ParaOverride-1">„V&#160;močálu je!“ vyprskla Škarda.</p>
			<p class="MLP_text ParaOverride-1">A&#160;v&#160;divokém nadšení vyběhla na svou falešnou stezku.</p>
			<p class="MLP_text ParaOverride-1">GLOGLOGLOGLO…</p>
			<p class="MLP_text ParaOverride-1">Předl si spokojeně močál, z&#160;kterého vyčníval kus šedého hřbetu. Balvan se už víc nepotápěl. Trčel na místě, ale všude kolem poskakovaly a&#160;klokotaly černé bubliny.</p>
			<p class="MLP_text ParaOverride-1">Škarda se nedokázala ovládnout. Po celé týdny vymýšlela plány, podbízela se zabedněné želvě, snášela drzosti namyšleného Krtka, trávila noci s&#160;masařkami&#160;– a&#160;teď konečně dosáhla svého! Sama a&#160;bez pomoci všech těch hlupáků!</p>
			<p class="MLP_text ParaOverride-1">„CHACHÁ!“</p>
			<p class="MLP_text ParaOverride-1">Zařičela a&#160;odrazila se. Dopadla celou vahou na balvan, který pokládala za hřbet topícího se slůněte.</p>
			<p class="MLP_text ParaOverride-1">Svůj omyl poznala až ve chvíli, kdy chtěla do hřbetu zarýt ostré drápy.</p>
			<p class="MLP_text ParaOverride-1">Sklouzla po kameni jako po mýdle. Zadní tlapy si už omočila v&#160;močálu, ale nakonec se jí přece jen podařilo vyškrábat nahoru. Stálo ji to však hodně. Stálo jí to všechny drápy, co jich na všech čtyřech tlapách měla…</p>
			<p class="MLP_text ParaOverride-1">Zoufale zavyla&#160;– a&#160;v&#160;té chvíli vyrazil Ríša z&#160;křoví. Smolařský pavouk opět přistál na zemi a&#160;Mája vypískla hrůzou, překvapením a&#160;radostí zároveň.</p>
			<p class="MLP_text ParaOverride-1">„VZDEJ SE, ŠKARDO!“</p>
			<p class="MLP_text ParaOverride-1">Zvolal Ríša a&#160;zadupal na břehu před močálem.</p>
			<p class="MLP_text ParaOverride-1">Škarda zavyla podruhé. Její opelichané tělo sebou škublo a&#160;nohy se rozjely. O&#160;drápy jako vidličky už přišla, ale zbývaly jí ještě zuby jako nože a&#160;tesáky jako sekáčky. Močál už ji zase stahoval. Škarda se vší silou zahryzla do balvanu. Jenom tak se jí podařilo konec oddálit. Stálo ji to však hodně. Vylámala si všechny zuby a&#160;tesáky, co jich měla…</p>
			<p class="MLP_text ParaOverride-1">„VZDEJ SE, ŠKARDO!“</p>
			<p class="MLP_text ParaOverride-1">Křičela Mája, celá umouněná od sazí, a&#160;poskakovala na břehu vedle Ríši tak divoce, že probudila nešťastného pavouka Krcha.</p>
			<p class="MLP_text ParaOverride-1">„Čo še to tu požád děje?“ zahořekoval nešťastný pavouk.</p>
			<p class="MLP_text ParaOverride-1">„JÁ ŠE VŽDÁVÁM!“ zabědovala Škarda.</p>
			<p class="MLP_text ParaOverride-1">„Tak. A&#160;je po všem,“ obrátil se Ríša na myšku. „Vyhráli jsme.“</p>
			<p class="MLP_text ParaOverride-1">Mája neodpovídala. Najednou jako by ji přešla všechna radost z&#160;vítězství; seděla na břehu a&#160;s&#160;hrůzou pozorovala balvan, který se s&#160;bezmocnou Škardou potápěl.</p>
			<p class="MLP_text ParaOverride-1">„Odvaž mi ten řetízek,“ řekla nakonec docela tiše.</p>
			<p class="MLP_text ParaOverride-1">Ríša přiklekl a&#160;docela obratně uvolnil obojek i&#160;s&#160;dlouhým rezavým řetízkem.</p>
			<p class="MLP_text ParaOverride-1">„Ty, Májo,“ zaváhal. „Co kdybych jí ho hodil…“</p>
			<p class="MLP_text ParaOverride-1">„Hoď!“ řekla Mája povzbudivě.</p>
			<p class="MLP_text_bez1radku_-12-0- ParaOverride-1">Každý opravdový hrdina je velkorysý. Poznal to Krtek, a&#160;teď se o&#160;tom měla přesvědčit i&#160;kočka. Protože Ríša Škardu v&#160;poslední chvíli přitáhl řetízkem na pevnou půdu. Vybelhala se z&#160;močálu a&#160;stála tu před slůnětem a&#160;před myškou shrbená a&#160;bezzubá a&#160;hlavně&#160;– docela lysá! Byl na ni smutný pohled. Jak se tu tak choulila a&#160;lapala po dechu, začala se něčím náramně podobat šišlavému pavoukovi Krchovi.</p>
			<p class="MLP_text ParaOverride-1">„Brrr! Ta je škaredá!“ otřásla se Mája. „Co s&#160;ní uděláme?“</p>
			<p class="MLP_text ParaOverride-1">„Nemám žuby!“ zalkala Škarda. „Nemám dlápy a&#160;nemám šlšt! Pšišla šem o&#160;všečko!“</p>
			<p class="MLP_text ParaOverride-1">„Půjde, odkud přišla,“ řekl Ríša. „Strčíme ji do bečky a&#160;bečku hodíme do moře. Odliv si ji odnese…“</p>
			<p class="MLP_text ParaOverride-1">„To je nápad!“ vykřikla Mája a&#160;hned se zamyslela. „Ale co příliv? Odliv si ji odnese a&#160;příliv nám ji vrátí. A&#160;všechno začne nanovo…“</p>
			<p class="MLP_text ParaOverride-1">„Nemám žuby!“ zaúpěla Škarda. „Še mnou je koneč!“</p>
			<p class="MLP_text ParaOverride-1">V&#160;tu chvíli se znovu probral z&#160;dřímoty pavouk Krch. Probudil ho Škardin výkřik a&#160;stařeček křepce povyskočil. Rozběhl se na brnkavých nožkách a&#160;radostně volal:</p>
			<p class="MLP_text ParaOverride-1">„Holka žlatá! Tak šme na tom štejně. Mušíme žít že vžduchu!“</p>
			<p class="MLP_text ParaOverride-1">Bylo to truchlivě směšné, ale nikdo se nezasmál. Ríša, Mája i&#160;Škarda hleděli na pavouka naprosto užasle. Z&#160;toho vetchého ušlápnutého stvoření vycházela najednou nečekaná síla a&#160;rozhodnost.</p>
			<p class="MLP_text ParaOverride-1">„Já vám něco žeknu,“ otočil se k&#160;Ríšovi a&#160;k&#160;Máje. „Jen čo še nadechnu.“</p>
			<p class="MLP_text ParaOverride-1">A&#160;pak se nadechl a&#160;řekl, že už dávno touží mít střechu nad hlavou. V&#160;keři to profukuje. Škardu zná léta, nikdy nikomu nic dobrého neudělala, ale teď, když přišla o&#160;zuby a&#160;o&#160;drápy a&#160;o&#160;kůži a&#160;vůbec o&#160;všechno, nemůže už také nikomu udělat nic zlého. Tedy ani jemu.</p>
			<p class="MLP_text ParaOverride-1">Tak dlouhou promluvu snad ještě nikdy nikdo od Krcha neslyšel. Škoda jen, že ani Ríša ani Mája a&#160;zřejmě ani Škarda nevěděli, co má vlastně na srdci a&#160;kam míří. A&#160;tak všichni mlčeli a&#160;čekali, až se řečník znovu nadechne.</p>
			<p class="MLP_text ParaOverride-1">René Krch se znovu nadechl a&#160;prohlásil, že mu průvan v&#160;keři velice škodí. Naštěstí prý má Škarda uprostřed močálu pěkný domek. Nějaká pavučina se tam jistě také najde a&#160;žádný větší komfort prý Krch ve svých letech už nepotřebuje. Ještě tak tam mít někoho, komu by si mohl postěžovat na špatné zdraví, na počasí a&#160;tak podobně. Tady se Krch odmlčel a&#160;zavřel oči.</p>
			<p class="MLP_text ParaOverride-1">Ríša si odfrkl a&#160;sklonil se k&#160;Máje.</p>
			<p class="MLP_text ParaOverride-1">„Rozumíš mu?“ zašeptal.</p>
			<p class="MLP_text ParaOverride-1">„Třeba mluví ze spaní,“ řekla Mája pochybovačně.</p>
			<p class="MLP_text ParaOverride-1">„Houby že španí!“ vykřikl Krch a&#160;nadechl se.</p>
			<p class="MLP_text ParaOverride-1">Nadechl se velice zdlouha a&#160;docela krátce oznámil, že by neměl nic proti tomu, kdyby se odstěhoval i&#160;se Škardou do jejího domku a&#160;žil tam s&#160;ní uprostřed Pavoučího močálu na výměnku.</p>
			<p class="MLP_text ParaOverride-1">A&#160;bylo to. Mája se nezmohla ani na slovo, Škarda vděčně zaslzela a&#160;Ríša zamumlal něco v&#160;tom smyslu, že jako dobrá, ale že dohlédne na to, jak se Škarda chová, ale o&#160;osudu toho bývalého postrachu všech myší, mrňavých slůňat a&#160;vůbec celého ostrova bylo beztak rozhodnuto. Pavouk s&#160;chatrným tělíčkem, ale s&#160;duší junáka, se už totiž soukal na stezku, která vedla k&#160;chatrči. Škarda šlapala schlíple a&#160;pokorně za ním.</p>
			<p class="MLP_text ParaOverride-1">„Tak naždal, kamaládi!“ zahlaholil ještě naposledy Krch a&#160;snad si i&#160;trochu povyskočil.</p>
			<p class="MLP_text ParaOverride-1">„Nazdar,“ hlesl Ríša a&#160;zprudka se posadil.</p>
			<p class="MLP_text ParaOverride-1">„Auvajs!“ zvolala Mája, protože ji Ríša málem zasedl.</p>
			<p class="MLP_text ParaOverride-1">„Gloglogloglo…“ zabublal močál&#160;– a&#160;bylo už opravdu po všem.</p>
		</div>
</body>
</html>