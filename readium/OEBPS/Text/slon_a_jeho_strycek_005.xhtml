<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1"><a id="_idTextAnchor000"></a>1.&#160;kapitola</p>
			<p class="MLP_text_uprostred ParaOverride-1">NÁS SEZNÁMÍ S NEJMENŠÍM SLONEM NA SVĚTĚ A NEODPOVÍ NÁM NA OTÁZKU, PROČ CHCE MÍT VELBLOUD TŘETÍ HRB</p>
			<p class="MLP_text_bez1radku_-12-0- ParaOverride-1">Narodil se slon.</p>
			<p class="MLP_text ParaOverride-1">Vlastně slůně.</p>
			<p class="MLP_text ParaOverride-1">Narodilo se slůně na jednom malém ostrově pod velikou palmou a&#160;dostalo jméno Richard.</p>
			<p class="MLP_text ParaOverride-1">Jeho sloní maminka se jmenovala Adalberta, ale obecně se o&#160;ní nemluvilo jinak než jako o&#160;Tlusté Bertě. Nebylo v&#160;tom přízvisku nic hanlivého. Učený velbloud Heuréka by vás ostatně mohl velmi obšírně poučit o&#160;tom, že Tlustá Berta se kdysi říkalo jakémusi mohutnému, mocnému a&#160;slavnému dělu. A&#160;Adalberta byla skutečně mohutná a&#160;mocná slonice&#160;– jen na slávu si vůbec nepotrpěla.</p>
			<p class="MLP_text ParaOverride-1">Za jedinou slavnou chvílí svého života považovala den, kdy se jí narodí syn a&#160;dostane slavné a&#160;honosné jméno Richard Sloní Srdce.</p>
			<p class="MLP_text ParaOverride-1">Ta chvíle připadla právě na dnešek. Jenomže namísto slávy a&#160;radostného sloního troubení bylo pod velikou palmou veliké ticho.</p>
			<p class="MLP_text ParaOverride-1">Adalberta stála nad svým synáčkem se svěšenou hlavou a&#160;její mocný chobot klinkal smutně ze strany na stranu jako kyvadlo babiččiných hodin.</p>
			<p class="MLP_text ParaOverride-1">„To je neštěstí,“ povzdechla si. A&#160;po chvíli uvažování dodala: „To je neštěstí!“</p>
			<p class="MLP_text ParaOverride-1">Starý rodinný přítel, dvouhrbý velbloud Heuréka, neříkal nic. Složil pod sebe dlouhé kostnaté nohy a&#160;hleděl do daleka. Čas od času zadumaně podrbal hřbetem kmen palmy a&#160;také si povzdechl.</p>
			<p class="MLP_text ParaOverride-1">Takže se nakonec radovala jenom příčina všeho toho smutku. Radovala se z&#160;toho, že je na světě, že umí plácat ušima, že dokáže povyskočit v&#160;trávě a&#160;vylekat koroptev.</p>
			<p class="MLP_text ParaOverride-1">„Hlavní věc, že je na světě!“ promluvil konečně velbloud Heuréka a&#160;s&#160;bolestným přemáháním se pokoušel postavit. „Jaképak neštěstí, milá Adalberto!“</p>
			<p class="MLP_text ParaOverride-1">„Neštěstí je,“ řekla slonice a&#160;ukázala chobotem k&#160;místu, kde Richarda zakrývala vysoká tráva, „že z&#160;toho světa nic nevidí. Kdo to jakživ viděl, aby byl slon takhle mrňavý!“</p>
			<p class="MLP_text ParaOverride-1">„Milá Adalberto,“ řekl rozvážně Heuréka, „naučte se dívat na všechno z&#160;té světlejší stránky. Váš synáček ze světa nic nevidí, protože si nerozvážně hraje v&#160;místech, kde roste příliš vysoká tráva. Kdyby se tu namísto trávy rozléhala dejme tomu poušť, měl by svět jako na dlani. A&#160;co by z&#160;něho měl?“ Heuréka se rozhlédl. Tlustá Berta se přikrčila, jako by měla strach, že ji velbloudí profesor začne zkoušet. Ale Heuréka jen pokýval hlavou a&#160;řekl:</p>
			<p class="MLP_text ParaOverride-1">„Nic. Viděl by písek! Kam oko dohlédne jen písek. To mi jako velbloudovi můžete věřit. Viděl by prostě jen písek&#160;– i&#160;kdyby byl dvakrát tak veliký jako vy!“</p>
			<p class="MLP_text ParaOverride-1">„Když vy mi všechno tak krásně objasníte, že mne celou popletete,“ povzdechla si slonice.</p>
			<p class="MLP_text ParaOverride-1">„Všude chleba přinejmenším o&#160;dvou kůrkách,“ napomenul ji Heuréka. „Doufám, že už chápete, proč si tolik zakládám na svých dvou hrbech. A&#160;proč tak netrpělivě sleduji, jak mi roste hrb třetí. Protože má moudrost, milá Adalberto, nesídlí v&#160;mé hlavě, nýbrž v&#160;mých hrbech.“</p>
			<p class="MLP_text ParaOverride-1">Učený velbloud Heuréka se protáhl a&#160;bolestně zaúpěl.</p>
			<p class="MLP_text ParaOverride-1">„A&#160;teď zavolejte Richardka. Vy mu dáte oběd a&#160;já mu nabídnu, aby mi říkal strýčku!“</p>
			<p class="MLP_text ParaOverride-1">„Ríšo! Pojď k&#160;obědu!“</p>
			<p class="MLP_text ParaOverride-1">„Že má strýčka!“ připomenul Heuréka.</p>
			<p class="MLP_text ParaOverride-1">„Ríšo, pojď! K&#160;obědu máš strýčka!“ zaduněla Tlustá Berta a&#160;popošla slůněti vstříc.</p>
			<p class="MLP_text ParaOverride-1">Vysokánská tráva se rozvlnila a&#160;slůně stálo na planině pod palmou. Mělo: čtyři nohy jako sloupky a&#160;pár uší podobných plácačkám na mouchy. Dále očka jako dva nablýskané černé korálky, dva maličké kly a&#160;chobot tenký jako klarinet. A&#160;tohle všechno bylo zakončeno nepatrným ocáskem.</p>
			<p class="MLP_text ParaOverride-1">Slůně Ríša mělo prostě všechno, co má pořádné slůně mít, jenomže všechno mělo jaksi mnohem menší, než by to pořádné slůně, jménem Richard Sloní Srdce, mělo mít.</p>
			<p class="MLP_text ParaOverride-1">A&#160;pokud by si někdo ještě teď neuměl Ríšu úplně představit, pak mu nezbude než nechat čtení a&#160;vypravit se do zoologické zahrady. V&#160;zoologické zahradě ať se postaví před slona a&#160;podívá se na něho pěkně zblízka&#160;– obráceným dalekohledem. To maličké slůně, které v&#160;obráceném dalekohledu uvidí&#160;– to je právě Ríša. A&#160;má hlad. Maminka Adalberta mu opatrně rozšlápla kokosový ořech. Slůně si ořech naklonilo, hluboce se zadívalo dovnitř a&#160;pilo. Pilo dlouho, a&#160;když byl konečně ořech prázdný, poprvé promluvilo.</p>
			<p class="MLP_text ParaOverride-1">„ÁCH!“ řeklo a&#160;zívlo. „To je bašta… být na světě! Ale čím to je, že se mi chce spát?“</p>
			<p class="MLP_text ParaOverride-1">Tlustá Berta synáčka velice opatrně pozvedla a&#160;zhoupla na chobotu.</p>
			<p class="MLP_text ParaOverride-1">„To je tím, že jsi maličký a&#160;svět je veliký,“ zašeptala velice vážně a&#160;jen docela málo smutně. A&#160;položila to lehounké břemeno na palmové listy pod stromem.</p>
			<p class="MLP_text">„A&#160;také tím, že se jaksi náhle setmělo,“ dodal Heuréka a&#160;zvrátil hlavu k&#160;obloze. Vítr mu zčeřil pár řídkých chlupů na šešulce. Vypadalo to, že přijde bouřka. „Myslím, že bych měl také jít. V&#160;dešti bývám nejraději sám.“</p>
			<p class="MLP_text ParaOverride-1">„Schovejte se u&#160;nás pod palmou,“ řekla Tlustá Berta. „Vlhkost je přece na vaše reuma hotový jed.“</p>
			<p class="MLP_text ParaOverride-1">Velbloud pokýval ustaraně hlavou. Každý z&#160;jeho krčních obratlů přitom suše vystřelil. Staré reuma se ozývalo. A&#160;na nebi se honily mraky.</p>
			<p class="MLP_text ParaOverride-1">„Děkuji za účast v&#160;mé bolesti,“ zasténal. „Ale víte dobře, že déšť je pro mne právě tak utrpením jako radostí. Škodí velice mým starým kostem, ale nesmírně prospívá růstu mého třetího hrbu. A&#160;můj třetí hrb je mi milejší než mé, beztak již chatrné, zdraví.“</p>
			<p class="MLP_text ParaOverride-1">Heuréka se napřímil. Zvedl hlavu vstříc prvním těžkým kapkám deště. „Jdu!“ řekl slavnostně. „Trpím, ale tento bezejmenný ostrov ponese mé jméno! Sbohem synovče, sbohem Adalberto!“</p>
			<p class="MLP_text ParaOverride-1">A&#160;vytratil se do lijáku.</p>
			<p class="MLP_text_bez1radku_-12-0- ParaOverride-1">Milá Adalberta se za moudrým přítelem dívala, dokud jí ho déšť zcela nesmazal. Pak se otočila k&#160;svému maličkému. Ríša ležel pod palmou, ale nespal. Díval se před sebe a&#160;vypadal jako slůně, které o&#160;něčem usilovně přemýšlí.</p>
			<p class="MLP_text ParaOverride-1">„A&#160;proč chce mít strýček ten třetí hrb? Když už má dva?“</p>
			<p class="MLP_text ParaOverride-1">„To je dlouhá historie,“ povzdechla si sloní maminka. „To by ses musel napřed zeptat želvy Celestýny, proč plete už sto padesát let stále jednu a&#160;tutéž punčochu…“</p>
			<p class="MLP_text ParaOverride-1">„Aha,“ přikývl Ríša a&#160;opět vypadal jako slůně, které o&#160;něčem usilovně přemýšlí. A&#160;vypadal tak dokud neusnul.</p>
			<p class="MLP_text ParaOverride-1">Tedy zhruba tři celé dlouhé minuty…</p>
		</div>
</body>
</html>