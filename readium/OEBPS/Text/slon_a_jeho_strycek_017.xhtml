<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">13.&#160;kapitola</p>
			<p class="MLP_text_uprostred ParaOverride-1">VE KTERÉ SI RÍŠA STĚŽUJE, MÁJA JEDNÁ, <br/>ŽELVA UČINÍ PODIVNÝ POHYB A&#160;HEURÉKA ODCHÁZÍ</p>
			<p class="MLP_text_bez1radku_-12-0- ParaOverride-1">Mája pobíhala po okraji jámy a&#160;znovu a&#160;znovu opakovala:</p>
			<p class="MLP_text ParaOverride-1">„Jen klid, Richarde. Klid a&#160;pevnou naději. Já už tě nějak vytáhnu.“</p>
			<p class="MLP_text ParaOverride-1">„Ale jak?“ hekalo slůně.</p>
			<p class="MLP_text ParaOverride-1">Myška přecházela po větvi položené přes past. Naklonila se dolů a&#160;přiznala:</p>
			<p class="MLP_text ParaOverride-1">„To mě právě nenapadá…“</p>
			<p class="MLP_text ParaOverride-1">Ríša seděl sklesle na dně jámy a&#160;neozýval se. Až po chvíli řekl lítostivě:</p>
			<p class="MLP_text ParaOverride-1">„A&#160;vůbec… kde jsi byla tak dlouho?“</p>
			<p class="MLP_text ParaOverride-1">„V&#160;kleci,“ odpověděla Mája. „Škarda na tebe chystala past, pak mě objevila pod stolem a&#160;Celestýna mě strčila do klece místo kanára, ale pak přišel Ištván, mluvil anglicky a&#160;vysvobodil mě.“</p>
			<p class="MLP_text ParaOverride-1">„Zase Ištván,“ zaškaredil se Ríša. „Tebe, holka, věčně někdo osvobozuje! A&#160;kdo osvobodí mě?“</p>
			<p class="MLP_text ParaOverride-1">Mája z&#160;rozpaků okusovala větvičku. Najednou přestala.</p>
			<p class="MLP_text ParaOverride-1">„Už to mám! Heuréka!“</p>
			<p class="MLP_text ParaOverride-1">Ríša v&#160;jámě povyskočil, ale kamarádku nezadržel. Zůstal sám a&#160;k&#160;radosti měl daleko. Nebyl si totiž vůbec jist, zda jeho strýček je právě pro tenhle případ nejvhodnějším rádcem…</p>
			<p class="MLP_text ParaOverride-1">Velbloudí mudrc stál na samém vrcholu Písečného kopce a&#160;hleděl do krajiny. Oplakával svůj třetí hrb, který se po několika dnech tuhých bolestí znovu začal smrskávat do původní podoby. Otok po včelích žihadlech zmizel, jen stará bolest zůstala.</p>
			<p class="MLP_text ParaOverride-1">Májina zpráva ho však natolik rozrušila, že přestal do krajiny hledět. Jen na docela malou chvíli se zadumal a&#160;zvolal:</p>
			<p class="MLP_text ParaOverride-1">„Heuréka!“</p>
			<p class="MLP_text ParaOverride-1">„Prosím?“ špitla Mája.</p>
			<p class="MLP_text ParaOverride-1">„Už to mám!“ jásal velbloud. „Je to léčka! Někdo chtěl mého synovce odlákat!“</p>
			<p class="MLP_text ParaOverride-1">„Do jámy,“ přikývla Mája. „To je to neštěstí.“</p>
			<p class="MLP_text ParaOverride-1">„Všude chleba přinejmenším o&#160;dvou kůrkách,“ napomenul ji Heuréka. „Musíme se prostě podívat i&#160;na jámu z&#160;té světlejší stránky.“</p>
			<p class="MLP_text ParaOverride-1">Dal se do přecházení. Při každém kroku krátce a&#160;zadumaně uplivl. Zdálo se, že na malou myšku dočista zapomněl. Náhle se prudce zastavil.</p>
			<p class="MLP_text ParaOverride-1">„Tak především. Co je to taková jáma? Takové nic umístěné v&#160;zemi! A&#160;nic na tom není!“</p>
			<p class="MLP_text ParaOverride-1">„Na tom ne,“ připustila Mája. „Ale v&#160;tom…“</p>
			<p class="MLP_text ParaOverride-1">„Prosím?“ zarazil se strýček.</p>
			<p class="MLP_text ParaOverride-1">„Ríša,“ řekla Mája bezmocně.</p>
			<p class="MLP_text ParaOverride-1">„Pravda,“ usoudil velbloud a&#160;chystal se znovu vykročit. „To mi připomíná jeden poučný příběh. Je o&#160;krtkovi, který kopal jámu&#160;– a&#160;sám do ní spadl…“</p>
			<p class="MLP_text_bez1radku_-12-0- ParaOverride-1">Myška si na konec poučného příběhu nepočkala. Dokonce se ani nerozloučila a&#160;rozběhla se zpátky na stezku ke Kukuřičnému vrchu. Zpočátku slyšela za sebou dusot ctihodného velblouda. Brzy mu však zřejmě utekla.</p>
			<p class="MLP_text ParaOverride-1">„Tak co?“ přivítal ji Ríša.</p>
			<p class="MLP_text ParaOverride-1">„Poučný příběh,“ fňukla Mája.</p>
			<p class="MLP_text ParaOverride-1">„Aha.“</p>
			<p class="MLP_text ParaOverride-1">Slůně si ani nevšimlo, že myška zase někam odběhla. Za malou chvíli bylo však slyšet její hekání. Mája zřejmě v&#160;lese na něco narazila&#160;– a&#160;teď to vlekla houštím, aby se úlovkem pochlubila. Už byla před pastí, ale Ríša z&#160;té hloubky zatím nic neviděl.</p>
			<p class="MLP_text ParaOverride-1">„Chytej!“ vykřikla Mája.</p>
			<p class="MLP_text ParaOverride-1">„Co blázníš? Vždyť je to punčocha! Celestýna nám dá…“</p>
			<p class="MLP_text ParaOverride-1">„Ani muk! Jinak tě tam nechám!“ ucedila myška, která si najednou vzpomněla na Ištvána. „Omotej si konec punčochy kolem chobotu a&#160;čekej!“</p>
			<p class="MLP_text ParaOverride-1">Slůně si omotalo konec punčochy kolem chobotu a&#160;čekalo. Mája se chopila té části, která vyčnívala nad propastí a&#160;začala couvat. Napnula všecky síly.</p>
			<p class="MLP_text ParaOverride-1">„Tak co? Jde to? Báječně, co?“</p>
			<p class="MLP_text ParaOverride-1">„Báječně,“ ozval se Ríša smutně z&#160;pasti.</p>
			<p class="MLP_text ParaOverride-1">Mája se ještě drahnou chvíli lopotila, než poznala, že zvednout na punčoše slona&#160;– i&#160;toho nejmenšího slona na světě&#160;– je úkol nad její síly. Možná, že by to nedokázal ani Ištván…</p>
			<p class="MLP_text ParaOverride-1">Nechala punčochu punčochou a&#160;přemýšlela, co dál. Ríša mával chobotem, jako že se nic nestalo. Ale najednou se něco stalo. Něco zvláštního: jak tak Ríša chobotem potřásal, otřásala se na druhém konci ostrova punčocha u&#160;svého kořínku. Totiž na jehlicích želvy Celestýny!</p>
			<p class="MLP_text ParaOverride-1">Zprvu se jen otřásala, ale pak se želvě vyškubla z&#160;jehlic&#160;– a&#160;plazila se ke dveřím.</p>
			<p class="MLP_text ParaOverride-1">„U&#160;výra!“</p>
			<p class="MLP_text ParaOverride-1">Celestýna zamrkala krátkozrakýma očima a&#160;učinila nejpodivnější pohyb ve svém dlouhém životě: skočila po punčoše robinzonádou!</p>
			<p class="MLP_text ParaOverride-1">Chňapla ji a&#160;vší silou se zapřela. Punčocha se napnula, ale do světnice jako by se jí nechtělo.</p>
			<p class="MLP_text ParaOverride-1">Želvu hned napadlo, že za touhle záhadou se nemůže skrývat nikdo jiný než Heuréka! A&#160;tohle zjištění jí dodalo chuť bojovat. Obtočila si punčochu kolem mohutného trupu&#160;– a&#160;zabrala. HEJ-RUP!</p>
			<p class="MLP_text ParaOverride-1">Na druhém konci punčochy, v&#160;jámě, kterou dala vykopat lstivá Škarda, to ruplo, heklo, zapraskalo a&#160;zasténalo.</p>
			<p class="MLP_text ParaOverride-1">Větve se rozhrnuly a&#160;na světlo vykoukl chobot tažený punčochou. Hned potom se ukázaly uši.</p>
			<p class="MLP_text ParaOverride-1">„Pomóc!“</p>
			<p class="MLP_text ParaOverride-1">Zahuhňal Ríša, když mu přední nohy vyletěly do vzduchu, zatímco zadní se už opřely o&#160;pevnou zem.</p>
			<p class="MLP_text ParaOverride-1">„Sláva!“</p>
			<p class="MLP_text ParaOverride-1">Vypískla Mája, když se slůně vzepjalo na zadních a&#160;punčocha se prudkým škubnutím vysmekla z&#160;chobotu.</p>
			<p class="MLP_text ParaOverride-1">SSSssss!</p>
			<p class="MLP_text ParaOverride-1">Ríša byl na svobodě a&#160;punčocha se plazila houštím z&#160;dohledu jako had. Myška se za ní zmateně dívala. Ríša se díval zmateně na Máju.</p>
			<p class="MLP_text ParaOverride-1">„Ani jsem netušil, jakou máš sílu!“ řekl.</p>
			<p class="MLP_text ParaOverride-1">„Já také ne, Richarde. Ale plán to byl dobrý, co?“</p>
			<p class="MLP_text ParaOverride-1">„Strejda!“ zvolal Ríša místo odpovědi.</p>
			<p class="MLP_text_bez1radku_-12-0- ParaOverride-1">Uzoučkou stezkou mezi stromy se opravdu řítil strýček Heuréka. Srdcelomně hýkal a&#160;na větve nehleděl.</p>
			<p class="MLP_text ParaOverride-1">Hned vzápětí se ozval dusot, který přehlušil i&#160;velbloudův nářek. Dusot vydávaly nohy Tlusté Berty. Les za jejími zády vypadal, jako kdyby jím prošla parta rozlícených dřevorubců…</p>
			<p class="MLP_text ParaOverride-1">Velbloud byl na místě první. Zběžně se přesvědčil, že jeho synovec je v&#160;pořádku. Pak se neúhledně zhroutil vedle jámy a&#160;věnoval se jen svým bolestem.</p>
			<p class="MLP_text ParaOverride-1">Tlustá Berta zpomalila. K&#160;Ríšovi šla, co noha nohu mine. Mája se schovala v&#160;trávě. Tlustá Berta si dlouze a&#160;mlčky synáčka prohlédla a&#160;uštědřila mu krátký záhlavec.</p>
			<p class="MLP_text ParaOverride-1">Hned potom vystoupila Mája z&#160;trávy a&#160;uctivě pozdravila.</p>
			<p class="MLP_text ParaOverride-1">„Dobrý den.“</p>
			<p class="MLP_text ParaOverride-1">„Dobrý den!“ ohrnul nos Heuréka. „Jestli je tohle pro někoho dobrý den, tak dobrá. Ale pro mne je to moc špatný den!“</p>
			<p class="MLP_text ParaOverride-1">Velbloudí mudrc byl velice rozmrzelý. Splaskl mu třetí hrb, byl donucen k&#160;běhu lesním porostem a&#160;teď ještě ke všemu nestál ve středu pozornosti.</p>
			<p class="MLP_text ParaOverride-1">„Něco vám povím, milá Adalberto,“ řekl zamračeně, „děti se mají vychovávat slovem&#160;– a&#160;nikoli pohlavkem. I&#160;když takový pohlavek je svým způsobem důkaz zájmu. A&#160;bolí vlastně míň než pouhá nevšímavost…“</p>
			<p class="MLP_text ParaOverride-1">Tlustá Berta rozpačitě přešlápla. Nevěděla, kam velbloud míří, a&#160;nemluví-li vlastně o&#160;sobě.</p>
			<p class="MLP_text ParaOverride-1">„Ale co bych mluvil o&#160;sobě,“ uplivl si velbloud, „když má maličkost tady nikoho nezajímá. Hlavně že je Richardek z&#160;té nehostinné jámy venku. Doufejme, že se tam nezastudil. Nepřál bych mu k&#160;stáru tak ošklivé reuma, jakým trpím já.“</p>
			<p class="MLP_text ParaOverride-1">Heuréka udělal tečku a&#160;namáhavě a&#160;hrdě povstal.</p>
			<p class="MLP_text ParaOverride-1">„Buďte tu šťastni vespolek,“ pronesl záhadně. „Já odcházím…“</p>
			<p class="MLP_text ParaOverride-1">A&#160;odcházel.</p>
		</div>
</body>
</html>