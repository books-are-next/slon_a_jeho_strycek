<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">15.&#160;kapitola</p>
			<p class="MLP_text_uprostred ParaOverride-1">JE DOCELA KRÁTKÁ A&#160;NIC SE V&#160;NÍ VLASTNĚ NEDĚJE</p>
			<p class="MLP_text_bez1radku_-12-0- ParaOverride-1">Skrýška, ve které seděli Mája s&#160;Ištvánem, vydávala příjemný chládek. Venku pálilo slunce, ale sem se denní světlo vlévalo jen tenkým trychtýřkem.</p>
			<p class="MLP_text ParaOverride-1">„…&#160;a&#160;potom se ta punčocha napnula, a&#160;já jsem jen taktak stačila uskočit,“ vyprávěla Mája. „Vůbec jsem si to neuměla vysvětlit.“</p>
			<p class="MLP_text ParaOverride-1">Ištván si uhladil vousky.</p>
			<p class="MLP_text ParaOverride-1">„A&#160;co bylo dál?“</p>
			<p class="MLP_text ParaOverride-1">„Potom se už objevil chobot.“</p>
			<p class="MLP_text ParaOverride-1">„A&#160;potom?“</p>
			<p class="MLP_text ParaOverride-1">„Co by? Hned následoval Richard.“</p>
			<p class="MLP_text ParaOverride-1">Na Kukuřičném vrchu, a&#160;zvláště před Ištvánem, mluvila Mája o&#160;Ríšovi zásadně jako o&#160;Richardovi. Znělo to mnohem vznešeněji a&#160;důležitěji než Ríša.</p>
			<p class="MLP_text ParaOverride-1">„Takovou sílu může mít jedině Celestýna,“ zamyslel se Ištván. „Vytáhnout slona z&#160;díry, Škardě před nosem! A&#160;ani o&#160;tom nevědět… To ti tedy závidím!“</p>
			<p class="MLP_text ParaOverride-1">„Prosím tě! Takových dobrodružství jsi ty už v&#160;životě zažil!“</p>
			<p class="MLP_text ParaOverride-1">„To jo,“ připustil myšák. „Ale slona z&#160;pasti jsem ještě nevytahoval, to bych lhal.“</p>
			<p class="MLP_text ParaOverride-1">Skulinu do skrýšky zatemnil na okamžik rychlý stín. Pak paprsek světla opět protnul chladivou tmu. Nahoře něco podezřele zapraskalo.</p>
			<p class="MLP_text ParaOverride-1">„Pssst!“ vypískl Ištván. „Zaslechla jsi něco?“</p>
			<p class="MLP_text ParaOverride-1">„Nic,“ šeptla Mája. „A&#160;ty?“</p>
			<p class="MLP_text ParaOverride-1">Ištván se zaposlouchal. Pak zavrtěl hlavou a&#160;skousl kukuřičné zrnko.</p>
			<p class="MLP_text ParaOverride-1">„Já asi taky nic,“ řekl. „To mě spíš jen tak napadlo…“</p>
			<p class="MLP_text ParaOverride-1">„A&#160;co?“ vydechla myška.</p>
			<p class="MLP_text ParaOverride-1">„Že by to mohla být Škarda!“ zašeptal Ištván a&#160;bojácně se skrčil.</p>
			<p class="MLP_text ParaOverride-1">„To je nápad!“ rozesmála se Mája. „Co by tu dělala? Víš přece, že ji Celestýna vyhnala. A&#160;teď by se do ní pustila i&#160;Tlustá Berta!“</p>
			<p class="MLP_text ParaOverride-1">„Jen aby…“ zakňoural Ištván.</p>
			<p class="MLP_text ParaOverride-1">„Ty jsi stejně prima. I&#160;když jsi starší,“ řekla Mája uznale. „A&#160;nejprímovější jsi, když děláš, že se bojíš. Abys mě vystrašil…“</p>
			<p class="MLP_text ParaOverride-1">„A&#160;co Richard?“ odváděl pozornost myšák. „Ten se taky nebojí?“</p>
			<p class="MLP_text ParaOverride-1">„Když je se mnou, tak se nelekne ani Škardy. To je známo,“ prohlásila Mája. „Jenom nevím, jestli umí tančit,“ dodala.</p>
			<p class="MLP_text ParaOverride-1">„A&#160;proč by to měl umět? Slon?!“</p>
			<p class="MLP_text ParaOverride-1">„Protože ho chci pozvat na náš maškarní rej,“ triumfovala Mája. „Protože chci, aby šel za Železného Richarda!“</p>
			<p class="MLP_text ParaOverride-1">Na to Ištván neměl už co říci. Jenom si olízl vousky.</p>
			<p class="MLP_text ParaOverride-1">Nahoře, přímo u&#160;vchodu do skrýšky, něco znovu zapraskalo. Tentokrát docela zřetelně. Jako by se kočičí drápy zaryly do drnovité trávy.</p>
			<p class="MLP_text ParaOverride-1">Ištván uskočil a&#160;přitiskl se ke stěně doupěte. Podezřelé zvuky na chvíli zesílily, ale pak se pomalu odkrádaly.</p>
			<p class="MLP_text ParaOverride-1">„Zase se ti mi něco zdálo…“ oddechl si Ištván.</p>
			<p class="MLP_text ParaOverride-1">„Ale mně taky,“ řekla Mája. „Páni! Co kdyby to byl medvěd?“</p>
			<p class="MLP_text ParaOverride-1">„Nebo něco ještě většího…“ pohrozil myšák. „Mám se podívat?“</p>
			<p class="MLP_text ParaOverride-1">„NE!“ lekla se myška.</p>
			<p class="MLP_text ParaOverride-1">Neohrožený myšák se s&#160;úlevou posadil.</p>
			<p class="MLP_text ParaOverride-1">„Jak myslíš,“ řekl. „Ovládnu se, protože ti chci vyhovět…“</p>
		</div>
</body>
</html>