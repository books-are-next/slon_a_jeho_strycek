<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">21.&#160;kapitola</p>
			<p class="MLP_text_uprostred ParaOverride-1">VE KTERÉ RÍŠA ZVOLÁ: VZDEJ SE, ŠKARDO!&#160;–<br/>A&#160;ŠKARDA SE DO ZEMĚ PROPADNE</p>
			<p class="MLP_text_bez1radku_-12-0- ParaOverride-1">Jediným myšákovým štěstím bylo, že Škarda měla políčeno na tučnější úlovek. Jen proto se u&#160;doupěte nezdržela a&#160;rychle pokračovala v&#160;cestě na Kukuřičný vrch.</p>
			<p class="MLP_text ParaOverride-1">Původně chtěla vtrhnout přímo doprostřed reje, využít zmatku a&#160;zahnat slůně do pasti, kterou s&#160;Krtkem přichystala. Její přestrojení při honičce s&#160;Ištvánem však natolik utrpělo, že se raději oklikou přikradla ke kaštanu na kraji planiny. Tady spala peruť masařek zamaskovaná listím. A&#160;tady měl také čekat Krtek s&#160;připraveným lanem, spleteným ze šlahounů liány.</p>
			<p class="MLP_text ParaOverride-1">Když spatřila Škarda Ríšu přímo pod stromem, zarazila se a&#160;chvíli nevěděla, co podniknout. V&#160;kaktusovém brnění vypadalo to slůně hodně nebezpečně. Napadlo ji, že asi celou lest prohlédlo, vypořádalo se s&#160;Krtkem&#160;– a&#160;teď tu čeká na ni.</p>
			<p class="MLP_text ParaOverride-1">„Na co čekáme? Útokem!“ rozohnila se Maršálská moucha.</p>
			<p class="MLP_text ParaOverride-1">„Ticho,“ zavrčela Škarda. „Nevíš, co je to obchvat?“</p>
			<p class="MLP_text ParaOverride-1">„Obchvat nevím,“ přiznala Maršálka a&#160;zmlkla.</p>
			<p class="MLP_text ParaOverride-1">Škarda se připlížila k&#160;obrněnému slůněti. Byla připravena skočit, ale nejdřív se musela ujistit, co je s&#160;Krtkem.</p>
			<p class="MLP_text ParaOverride-1">„Krtku?“ zašeptala. „Krtku!“</p>
			<p class="MLP_text ParaOverride-1">Nikdo se jí neozval. Jen Ríša se protáhl a&#160;pomalu vstal. Nastavil kočce záda.</p>
			<p class="MLP_text ParaOverride-1">Škarda vyklenula hřbet do velkého oblouku. Sekla tlapou vztekle do země. Teď!</p>
			<p class="MLP_text ParaOverride-1">Teď se odněkud ozval Krtek.</p>
			<p class="MLP_text ParaOverride-1">Ozval se tak náhle a&#160;tak hlasitě, že Škardu zarazil právě v&#160;hrozivém výponu.</p>
			<p class="MLP_text ParaOverride-1">„Krtku? Co se děje?“</p>
			<p class="MLP_text ParaOverride-1">„Písek se mi sype na hlavu! To se děje.“</p>
			<p class="MLP_text ParaOverride-1">Krtek vystrčil hlavu z&#160;hlíny a&#160;třásl se zlostí. Slůně si zřejmě ničeho nevšimlo, protože vykročilo k&#160;planině.</p>
			<p class="MLP_text ParaOverride-1">„Tak co? Máš to?“ zasyčela Škarda.</p>
			<p class="MLP_text ParaOverride-1">„Mám. Co bych neměl. Všechno mám. I&#160;provaz mám. Ale hlavně mám zkaženou náladu. To je slon! Dřepne si mi rovnou na záda!“</p>
			<p class="MLP_text ParaOverride-1">Krtek zmizel zase v&#160;hlíně.</p>
			<p class="MLP_text ParaOverride-1">„Tak,“ ozval se z&#160;hloubky, „a já jdu domů. A&#160;pro tebe nejsem doma. Už nikdy. Jednak mám svou hrdost a&#160;jednak nemám zapotřebí, aby si ze mne někdo dělal stoličku. Ode dneška si dělám chodby a&#160;jámy jen pro vlastní potřebu!“</p>
			<p class="MLP_verse ParaOverride-2">„To je práce!<br/>Zase zrádce!“</p>
			<p class="MLP_text ParaOverride-1">Bzučely rozhořčeně mouchy, které se před chvilkou probudily a&#160;celý Krtkův výstup vyslechly. Škarda si jich nevšímala. Rozhrábla podupanou krtinu&#160;– a&#160;objevila smyčku provazu.</p>
			<p class="MLP_text ParaOverride-1">To znamená, že Krtek nelhal, pomyslela si spokojeně. To znamená, že se mi může podařit stáhnout Ríšu do tajné chodby a&#160;dostat ho až do Pavoučího močálu… A&#160;rychle zakryla smyčku lana hlínou.</p>
			<p class="MLP_text ParaOverride-1">Viděla, že se slůně vrací. Vedle něho cupitala naparáděná stříbřitá myška Mája a&#160;něco slůněti horlivě vykládala. Slůně pokyvovalo a&#160;zamyšleně směřovalo k&#160;narychlo navršenému kopci hlíny nad vchodem do tajné chodby.</p>
			<p class="MLP_text ParaOverride-1">„Mně se to prostě nezdá,“ slyšela Škarda myšku. „Kde může ten Ištván vězet?“</p>
			<p class="MLP_text ParaOverride-1">„Máš pravdu,“ slyšela slůně. „V&#160;tom něco vězí. Víš co? Půjdu ho hledat.“</p>
			<p class="MLP_text ParaOverride-1">Škarda ležela přikrčená za kopcem hlíny a&#160;slůně bylo od ní sotva na pět kroků. Maršálka se tetelila vzrušením, jenjen vystartovat.</p>
			<p class="MLP_text ParaOverride-1">„A&#160;kdy?“ zeptala se Mája.</p>
			<p class="MLP_text ParaOverride-1">„<a id="_idTextAnchor001"></a>TEĎ!“</p>
			<p class="MLP_text ParaOverride-1">Zavelela Škarda a&#160;Maršálská moucha vyrazila. Měla za úkol náletem Ríšu poplašit. Ve chvíli, kdy bojovně zabzučela, zvedlo se i&#160;hejno masařek. Zaútočilo s&#160;ohromnou silou, naštěstí však&#160;– opačným směrem.</p>
			<p class="MLP_text ParaOverride-1">Maršálka provedla kruhový oblet. Pak se spustila střemhlav a&#160;v&#160;plném letu na Ríšu.</p>
			<p class="MLP_text ParaOverride-1">Ríša uhnul hlavou a&#160;ohnal se chobotem.</p>
			<p class="MLP_text ParaOverride-1">Muší peruť se vracela z&#160;mylného náletu. Stačila ještě zahlédnout, jak jejich Maršálka padá k&#160;zemi, aby už nikdy nevzlétla. Nejtlustší a&#160;nejzelenější z&#160;much padla na poli cti a&#160;slávy.</p>
			<p class="MLP_text ParaOverride-1">Tou smutnou chvílí boj pro masařky skončil. Dvě minuty postály ve vzduchu, a&#160;když tak vzdaly povinnou poctu, rozlétly se do svých domovů.</p>
			<p class="MLP_text ParaOverride-1">Zato Škardu skon Maršálské mouchy vůbec nerozlítostnil. Jenom si odfrkla a&#160;vysunula se nad vchod do tajné chodby. Číhala tu s&#160;připravenou smyčkou na okamžik, kdy se slůně znovu pohne.</p>
			<p class="MLP_text ParaOverride-1">„ŠKARDA!“</p>
			<p class="MLP_text ParaOverride-1">Vvypískla najednou Mája.</p>
			<p class="MLP_text ParaOverride-1">Ríša se prudce otočil a&#160;zvedl nohu k&#160;obraně.</p>
			<p class="MLP_text ParaOverride-1">Ale právě na to prohnaná kočka čekala. Vymrštila se, aby slůněti navlékla smyčku kolem nohy. Potrhaný pavučinový závoj se svezl a&#160;vlčí mák vyletěl vysoko do vzduchu. Slůně se uleklo a&#160;ve zmatku vykoplo.</p>
			<p class="MLP_text ParaOverride-1">Škarda vyjekla bolestí. Pocítila na svém těle ostny kaktusu a&#160;pustila smyčku. Ríša se ohnal podruhé, ale Škarda zaťala drápy do kmene kaštanu a&#160;zmizela v&#160;hustých větvích jako stín.</p>
			<p class="MLP_text ParaOverride-1">To už si celá planina povšimla, co se děje. Myší rej končil hromadným úprkem. Jen Mája zůstala přikrčená na místě, protože nemohla od svého kamaráda odtrhnout oči.</p>
			<p class="MLP_text ParaOverride-1">„VZDEJ SE, ŠKARDO!“</p>
			<p class="MLP_text ParaOverride-1">Volal Ríša a&#160;neohroženě dupal pod stromem.</p>
			<p class="MLP_text ParaOverride-1">K&#160;zemi se sneslo jen pár listů. Bylo ticho. Kočka se neukázala. Ríša obešel strom a&#160;vrhl se proti kmeni, jako by chtěl klátit kaštany.</p>
			<p class="MLP_text ParaOverride-1">Mája měla očka jako špendlíky, ale ze svého místa se nepohnula. A&#160;to byla právě chyba.</p>
			<p class="MLP_text ParaOverride-1">Protože za Ríšovými zády se z&#160;úkrytu vysokých větví spustila náhle Škarda jako blesk&#160;– a&#160;dopadla přímo před myšku.</p>
			<p class="MLP_text ParaOverride-1">A&#160;než se Ríša stačil vzpamatovat, zmizela i&#160;s&#160;Májou… jako by se do země propadla.</p>
		</div>
</body>
</html>