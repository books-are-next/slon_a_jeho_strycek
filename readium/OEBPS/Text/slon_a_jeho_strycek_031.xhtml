<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-28" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-1">27.&#160;kapitola</p>
			<p class="MLP_text_uprostred ParaOverride-1">NÁM POVÍ, JAK SE HEURÉKA PROMĚNIL V&#160;SOCHU</p>
			<p class="MLP_text_bez1radku_-12-0- ParaOverride-1">Po všech rušných událostech a&#160;po tom nečekaném rozuzlení si Ríša s&#160;Májou najednou neměli už co povídat. Na oba padla veliká únava, a&#160;tak jen čekali, kdo první navrhne, že by se mělo jít domů.</p>
			<p class="MLP_text ParaOverride-1">„Krch měl pravdu,“ zkusila to Mája. „Pořádně tu fouká…“</p>
			<p class="MLP_text ParaOverride-1">„A&#160;je tu nějak smutno,“ přisadil si Ríša. „Nepůjdeme domů?“ A&#160;hned si poklekl, aby mu Mája mohla vyskočit na záda.</p>
			<p class="MLP_text ParaOverride-1">Jenomže vtom se les před nimi rozhrnul a&#160;propustil něco, co mohlo být buď neznámým druhem obrovského netopýra, nebo neznámým typem menší vzducholodi. Křídlatá nestvůra začala vířit Ríšovi nad hlavou. Slůně s&#160;hrůzou pozorovalo, jak tomu najednou plihnou křídla a&#160;vysunují se dlouhé nohy.</p>
			<p class="MLP_text ParaOverride-1">ŽBLUŇK!</p>
			<p class="MLP_text ParaOverride-1">Močál se rozevř<a id="_idTextAnchor002"></a>el a&#160;začal toho podivného létajícího tvora polykat. Ve chvíli vyčnívala nad hladinou jen hlava.</p>
			<p class="MLP_text ParaOverride-1">Ale i&#160;za těchto trudných okolností vypadala tak učeně a&#160;moudře, že nemohla patřit nikomu jinému&#160;– než strýčkovi Heurékovi!</p>
			<p class="MLP_text ParaOverride-1">„Strejdo!“ vykřiklo slůně.</p>
			<p class="MLP_text ParaOverride-1">„Synovče!“ zvolal velbloud.</p>
			<p class="MLP_text ParaOverride-1">„Páni!“ vydechla myška.</p>
			<p class="MLP_text_bez1radku_-12-0- ParaOverride-1">Bylo třeba jednat rychle. Mája poskakovala po břehu a&#160;Ríša se vrhl do lesa. Dovlekl dlouhou větev. Poslal ji po hladině a&#160;pokoušel se tak tonoucího nešťastníka přitáhnout.</p>
			<p class="MLP_text ParaOverride-1">„Sbohem, přátelé! Sbohem, můj třetí hrbe!“ volal Heuréka a&#160;ani se nepokoušel větve přidržet. Loučil se se světem a&#160;srdcebolně lkal:</p>
			<p class="MLP_text ParaOverride-1">„Nešťastný ostrove, poneseš jméno Punčochový!“</p>
			<p class="MLP_text ParaOverride-1">Myšce se koulely z&#160;oček slzy a&#160;vyhledávaly si cestičky v&#160;sazích na její kdysi stříbřité náprsence. Ríša mával větví, aby ji přihodil ještě blíž k&#160;velbloudovi.</p>
			<p class="MLP_text ParaOverride-1">„Hej hola, rybáři!“</p>
			<p class="MLP_text ParaOverride-1">Ozvalo se najednou za jeho zády.</p>
			<p class="MLP_text ParaOverride-1">„Kdeže bych tu natrefila jisté lotřisko jménem Škarda?“</p>
			<p class="MLP_text ParaOverride-1">Ovšem, byla to želva Celestýna. Právě dorazila i&#160;s&#160;punčochou, od které se neuměla odloučit. Mylně se domnívala, že slůně v&#160;bažině rybaří. Ríša se otočil a&#160;odhalil tak užaslé želvě pohled na topícího se Heuréku. Velbloud se vzepjal nad hladinou a&#160;zvolal:</p>
			<p class="MLP_text ParaOverride-1">„Buď tu šťastna, Celestýno! Můj třetí hrb už nikdy nespatříš!“</p>
			<p class="MLP_text ParaOverride-1">„Chlapče, chlapče, takhle nás přece neopustíš…“ zašeptala Celes­týna a&#160;její krátkozraké oči se zarosily.</p>
			<p class="MLP_text ParaOverride-1">„Musíme ho zachránit!“ pištěla myška.</p>
			<p class="MLP_text ParaOverride-1">„Pravdu díš, Ištváne!“ vzpamatovala se Celestýna.</p>
			<p class="MLP_text ParaOverride-1">„Jmenuji se Mája. Ištván je můj bratranec!“ ohradila se myška.</p>
			<p class="MLP_text ParaOverride-1">„Vskutku?“ mrzela se želva. „Ach, to mé věčné pletení…“</p>
			<p class="MLP_text ParaOverride-1">GLOGLOGLO…</p>
			<p class="MLP_text ParaOverride-1">Předl si spokojeně močál, z&#160;kterého vyčnívala hlava s&#160;kšticí řídkých chlupů na šešulce.</p>
			<p class="MLP_text ParaOverride-1">Slůně po celou dobu mlčelo. Pozorovalo punčochu, která kdysi tak skvěle posloužila k&#160;jeho záchraně. Nakonec se odhodlalo.</p>
			<p class="MLP_text ParaOverride-1">„A&#160;tou… punčochou… by to nešlo?“</p>
			<p class="MLP_text ParaOverride-1">Želva na něho pohlédla velice dojatě, ale i&#160;značně nechápavě.</p>
			<p class="MLP_text ParaOverride-1">„Richard myslí… hodit panu Heurékovi punčochu jako lano. A&#160;vytáhnout ho…“ vysvětlovala Mája.</p>
			<p class="MLP_text ParaOverride-1">Celestýna prováděla nekonečně dlouho jednoduchý úkon, kterému se v&#160;hodinách tělocviku říká čelem vzad. Když obrat dovedla ke zdárnému konci, zvedla ze země punčochu a&#160;polaskala ji pohledem.</p>
			<p class="MLP_text ParaOverride-1">„Můžu?“ zeptalo se s&#160;ostychem slůně.</p>
			<p class="MLP_text ParaOverride-1">Želva jen tesklivě přikývla.</p>
			<p class="MLP_text ParaOverride-1">Ríša uctivě uchopil konec punčochy a&#160;uvázal na něm smyčku. Potom se rozkročil&#160;– a&#160;hodil. Smyčka dopadla strýčkovi přesně kolem krku.</p>
			<p class="MLP_text ParaOverride-1">„Sláva!“ zajásala Mája. „A&#160;teď budeme tahat!“</p>
			<p class="MLP_text ParaOverride-1">Celestýna však ji i&#160;slůně mlčky odstrčila a&#160;důstojně se sama do punčochy zapřáhla. Obtočila ji kolem svého mohutného trupu… a&#160;sveřepě zabrala. </p>
			<p class="MLP_text ParaOverride-1">HEJ-RUP!</p>
			<p class="MLP_text ParaOverride-1">Na druhém konci punčochy, v&#160;černém močálu, to kviklo, hýklo, heklo, šplouchlo, zacákalo a&#160;zasténalo.</p>
			<p class="MLP_text ParaOverride-1">Z&#160;bažiny se začala vynořovat dlouhá velbloudí šíje. Za ní kus splih­lé zástěry připevněné mezi hrby. A&#160;pak už celý velbloudí mudrc v&#160;životní velikosti…</p>
			<p class="MLP_text ParaOverride-1">Punčocha se smekla a&#160;sklouzla zpátky do bažiny. Heuréka, obalený silnou vrstvou černého bahna, stál nehybně a&#160;strnule na břehu a&#160;podobal se v&#160;té chvíli své vlastní soše…</p>
			<p class="MLP_text ParaOverride-1">GLOGLOGLOGLOGLO…</p>
			<p class="MLP_text ParaOverride-1">Reptal Pavoučí močál, kterému unikla další oběť. </p>
			<p class="MLP_text ParaOverride-1">BLABLABLABLABLA…</p>
			<p class="MLP_text ParaOverride-1">Černá voda bublala a&#160;stahovala ke dnu alespoň chabou náhradu… zmazanou a&#160;potrhanou Celestýninu punčochu.</p>
		</div>
</body>
</html>