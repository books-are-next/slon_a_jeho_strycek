<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">19.&#160;kapitola</p>
			<p class="MLP_text_uprostred ParaOverride-1">SE ODEHRÁVÁ PŘED SÍDLEM CHORÉHO PAVOUKA KRCHA <br/>A&#160;KONČÍ VOLNÝM NESLYŠNÝM PÁDEM</p>
			<p class="MLP_text_bez1radku_-12-0- ParaOverride-1">V&#160;životě chorého pavouka Krcha se nic nezměnilo, alespoň nic k&#160;lepšímu. Stále bydlel ve stále chatrnější pavučině zavěšené v&#160;keři u&#160;vchodu do Pavoučího močálu. A&#160;stále ještě dýchal. Nic víc a&#160;nic zajímavějšího se o&#160;něm říci nedá.</p>
			<p class="MLP_text ParaOverride-1">Několikrát v&#160;polospánku zaslechl Škardu, která se buďto vracela do močálu z&#160;nějakého lupu nebo naopak právě na nějaký lup vycházela. A&#160;když to nebylo zrovna v&#160;polospánku, stejně Krch raději spánek předstíral, aby se Škardou nemusel ztratit slovo.</p>
			<p class="MLP_text ParaOverride-1">Dnes ráno však spal velice tvrdě, a&#160;tak se stalo, že kočku nezaslechl.</p>
			<p class="MLP_text ParaOverride-1">A&#160;pochopitelně ani nespatřil, v&#160;jaké výtečné náladě a&#160;v&#160;jaké podivuhodné společnosti kolem něho prošla do své ponuré chatrče.</p>
			<p class="MLP_text ParaOverride-1">Teď muselo být k&#160;poledni, což se dalo usoudit podle toho, že se Krch od rána již pětkrát nadechl. Blížila se celá hodina&#160;– a&#160;chorý pavouk se pozvolna probouzel z&#160;dřímoty k&#160;dalšímu životodárnému loku vzduchu.</p>
			<p class="MLP_text ParaOverride-1">„KUK!“</p>
			<p class="MLP_text ParaOverride-1">Před Krchovým zanedbaným sídlem v&#160;trní stála Škarda. Ale ten rozverný zvuk nevydala ona, nýbrž její společnice Maršálská moucha.</p>
			<p class="MLP_text ParaOverride-1">„Kuk, ty kluku!“ zaburácela Maršálka a&#160;prudce se rozlétla proti pavučině. Těsně před ní však nabrala výšku a&#160;ladně obkroužila celý keř.</p>
			<p class="MLP_text ParaOverride-1">„Tak co, Krchu? Jak je?“ zabroukala Škarda.</p>
			<p class="MLP_text ParaOverride-1">Pavučina se neznatelně pohnula.</p>
			<p class="MLP_text ParaOverride-1">„Žle je!“ hlesl Krch, ale oči neotevřel. Pak lapl po vzduchu a&#160;zeptal se: „A&#160;vůbeč. Kdo to?“</p>
			<p class="MLP_text ParaOverride-1">„Sousedka, brachu. Nese ti něco na zub!“</p>
			<p class="MLP_text ParaOverride-1">Maršálka se smála, až se nožičkama za břicho popadala.</p>
			<p class="MLP_text ParaOverride-1">„Nemám žuby. To je žnámo!“</p>
			<p class="MLP_text ParaOverride-1">Bezzubý sekáč René Krch se k&#160;sousedce s&#160;vypětím všech sil obrátil. Oči však neotevřel. A&#160;to mu patrně prodloužilo život. Jeho choré tělo by stěží pohled na Škardu sneslo.</p>
			<p class="MLP_text ParaOverride-1">Protože Škarda byla: za prvé umytá, za druhé navoněná. A&#160;za třetí vyšňořená. Byla umytá vodou z&#160;žabí kaluže. Oči měla podbarvené bahýnkem z&#160;močálu. Navoněná byla bolehlavem. A&#160;byla vyšňořená. Na hlavě měla věneček z&#160;psího vína a&#160;na ocase vlčí mák.</p>
			<p class="MLP_text ParaOverride-1">„Doblou noč,“ zašelestil Krch.</p>
			<p class="MLP_text ParaOverride-1">„Nazdárek!“ zaburácela Maršálka a&#160;začala hřmotně nalétávat na pavučinu.</p>
			<p class="MLP_text ParaOverride-1">Pavouk se svalil na záda a&#160;pozvedl na obranu čtyři páry třaslavých nožek.</p>
			<p class="MLP_text ParaOverride-1">„To seš René?“ ušklíbla se Škarda. „Taková krásná, urostlá, zelená…“</p>
			<p class="MLP_text ParaOverride-1">„Mašaška!“ zašišlal zděšeně Krch. „Kšá! Čo tu chčeš?“</p>
			<p class="MLP_text ParaOverride-1">„Ale jenom takovou maličkost chceme,“ pronesla Škarda pomalu.</p>
			<p class="MLP_text ParaOverride-1">„Závojíček!“ zaburácela masařka.</p>
			<p class="MLP_text ParaOverride-1">„Čože?“</p>
			<p class="MLP_text ParaOverride-1">Krch se snažil zoufale vysoukat po pavučině. Napínal pápěří tělíčko, soukal se chvíli po zádech a&#160;chvíli po břiše a&#160;nakonec… BIM!</p>
			<p class="MLP_text ParaOverride-1">Krcha štípla Škardina voňavka. Před očima se mu rozsvítilo. Chvíli zůstal bez hnutí. Pak vyjekl a&#160;volným neslyšným pádem se svezl z&#160;pavučiny.</p>
			<p class="MLP_text ParaOverride-1">Ležel pod keřem, chycený v&#160;trní jako chomáček loňského babího léta, a&#160;už se ani nepohnul, ani nepromluvil.</p>
			<p class="MLP_verse ParaOverride-2">„Klchu, Klchu,<br/>nechčeš šplchu?“</p>
			<p class="MLP_text ParaOverride-1">Burácela Maršálská moucha a&#160;byla šťastná, neboť ji v&#160;životě nic tak povedeného nenapadlo.</p>
			<p class="MLP_text ParaOverride-1">„Tomu ani sprcha nepomůže,“ řekla Škarda ledabyle a&#160;protáhla se křovím. Rychlým kmitnutím tlapy shodila z&#160;keře pavoukovu síť a&#160;pečlivě ji urovnala pod věneček z&#160;psího vína.</p>
			<p class="MLP_text ParaOverride-1">Vypadalo to jako skutečný závoj, a&#160;když se Maršálka usadila Škardě nad čelem, zářila tu v&#160;pavučině jako falešný zelený drahokam.</p>
			<p class="MLP_text ParaOverride-1">Umytá, vyšňořená a&#160;navoněná opelichaná kočka se tanečním krokem rozběhla na Kukuřičný vrch.</p>
			<p class="MLP_text ParaOverride-1">Byla neděle a&#160;na myším panství právě kukuřičný kvapík zahajoval myší rej…</p>
		</div>
</body>
</html>