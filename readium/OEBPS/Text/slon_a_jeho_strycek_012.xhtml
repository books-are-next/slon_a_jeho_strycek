<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">8.&#160;kapitola</p>
			<p class="MLP_text_uprostred ParaOverride-1">NÁS ZAVEDE K&#160;ŽELVĚ CELESTÝNĚ, <br/>U&#160;NÍŽ SE NĚCO CHYSTÁ</p>
			<p class="MLP_text_bez1radku_-12-0- ParaOverride-1">Od Ríšovy trestné výpravy na Kukuřičný vrch uplynul víc než týden. Po celý čas nikdo Škardu na myším panství nespatřil.</p>
			<p class="MLP_text ParaOverride-1">Myší národ se znovu začal starat o&#160;políčka, rodiny se začaly navštěvovat, přestávaly si dávat pozor na jazyk a&#160;tři sta třicet tři my­ších párů oslavilo v&#160;tom týdnu tři sta třicet tři svateb. Většina hlasů dokonce tvrdila, že kočka po ostudném výprasku opustila ostrov.</p>
			<p class="MLP_text ParaOverride-1">Jenomže loupeživá kočka ostrov neopustila. Nastěhovala se jen do své chatrče v&#160;Pavoučím močálu, kam nikdo nikdy nepřišel, aby tu, jak se říká, kula pikle.</p>
			<p class="MLP_text ParaOverride-1">Se slůnětem, které není o&#160;nic větší než ona, by si poradila snadno, to věděla, ale začít si něco s&#160;Tlustou Bertou, by bylo víc než nerozvážné. Škarda se musela pokusit navléknout celou věc tak, aby v&#160;ní nebyla sama.</p>
			<p class="MLP_text ParaOverride-1">Nejbližším možným společníkem byl bezzubý pavouk Krch. Měl ze Škardy takový strach, že by se jistě neodvážil cokoliv namítnout. Ale co se šišlavým pomocníkem, který všechnu svou energii spotřebuje na to, aby se dvanáctkrát za den a&#160;dvanáctkrát za noc nadechl! Když ho navíc každý doušek vzduchu vyčerpá tak, že okamžitě po něm usne…</p>
			<p class="MLP_text ParaOverride-1">Proto Škarda po týdnu vyšla z&#160;Pavoučího močálu. Napadlo ji, že by mohla navštívit krtka. Nikdy s&#160;ním neměla nic společného, ale krtek byl znám jako neruda, nezdvořák a&#160;mrzout. A&#160;takový morous, když se pořádně rozčilí…</p>
			<p class="MLP_text ParaOverride-1">Najít krtka nedá žádnou práci. Stačí jít od jedné krtiny ke druhé, a&#160;u&#160;té nejkypřejší a&#160;nejnačechranější se zastavit. V&#160;ní určitě krtek přespává.</p>
			<p class="MLP_text ParaOverride-1">Přesně tak Škarda krtka hledala, jenomže každou krtinu, která ji k&#160;mrzoutovi vedla, pokaždé pěkně rozdupala. Tu poslední, nejčerst­vější však opatrně obešla a&#160;zahlaholila:</p>
			<p class="MLP_text ParaOverride-1">„Krtku, kamaráde! To je ale ničemnost!“</p>
			<p class="MLP_text ParaOverride-1">Dlouho se nic neozývalo. Pak vyletělo pár hrstí hlíny, potom drn a&#160;nakonec se ukázal do půli těla krtek.</p>
			<p class="MLP_text ParaOverride-1">Mžoural očima v&#160;denním světle a&#160;zdálo se, že není nenadálou návštěvou vůbec překvapen.</p>
			<p class="MLP_text ParaOverride-1">„To koukáš, kdo tě navštívil, co?“</p>
			<p class="MLP_text ParaOverride-1">„Tak za prvé,“ odpověděl krtek a&#160;vzepřel se na loktech. „Když koukám, tak jedině do tmy, protože kromě tmy není na světě nic pořádného k&#160;vidění. Za druhé: pro nikoho tu nejsem žádný kamarád. A&#160;za třetí: ničemností je všude kolem tolik, že mě nějaká další navíc nemůže naprosto rozházet.“</p>
			<p class="MLP_text ParaOverride-1">„Tak tebe nemůže rozházet,“ ušklíbla se Škarda, „že ti ten sloní skrček Ríša rozdupal všechny tvé krásné a&#160;pracné kopečky?“</p>
			<p class="MLP_text ParaOverride-1">„Cože?!“ vyprskl krtek a&#160;čile se soukal ze země. „To že si dovolil?“</p>
			<p class="MLP_text ParaOverride-1">„Na vlastní oči jsem to viděla,“ prohlásila Škarda.</p>
			<p class="MLP_text ParaOverride-1">A&#160;bylo to.</p>
			<p class="MLP_text ParaOverride-1">Stačilo ještě chvíli krtka popichovat&#160;– a&#160;prohnaná kočka měla prvního společníka. I&#160;když si zatím vůbec nedovedla představit, k&#160;čemu jí může být krtek v&#160;piklech proti slůněti dobrý.</p>
			<p class="MLP_text ParaOverride-1">Ten den však nikoho dalšího do party už nesehnala. Jen k večeru se jí dobrovolně přihlásilo hejno tlustých zelených much. Vyslechly její dopolední rozmluvu s&#160;krtkem a&#160;překypovaly takovým bojovným elánem, že si je Škarda nedovolila odmítnout.</p>
			<p class="MLP_text ParaOverride-1">Oznámila jen Maršálské mouše, která byla nejtlustší a&#160;celému hejnu velela, že podrobné úkoly budou stanoveny zítra po setmění v&#160;Punčochovém zálivu. Pak jí muší letka předvedla cvičný nálet a&#160;Škarda se vrátila do Pavoučího močálu.</p>
			<p class="MLP_text_bez1radku_-12-0- ParaOverride-1">Na druhý den před setměním se vypravila k&#160;želvě Celestýně. Byl to od Škardy odvážný tah&#160;– jít přímo za Celestýnou, protože stará želva se těšila vážnosti celého ostrova. Ale podaří-li se právě ji získat k&#160;tažení proti slůněti, bude mít vyhráno. A&#160;jistá naděje tu je, to věděla.</p>
			<p class="MLP_text ParaOverride-1">Slídivá kočka přišla totiž na něco, co by s&#160;želvou mělo na sto procent pohnout. Přišla na to, že Celestýninu punčochu, její chloubu a&#160;jediný smysl života… rozpáral Ríša!</p>
			<p class="MLP_text ParaOverride-1">Celestýna pro nic jiného než pro svou punčochu opravdu nežila. Jedinou světskou radostí, kterou si ve své samotě dovolila, bylo mlsání burských oříšků. Sto sedmdesát let neměla na ostrově jediného nepřítele. Až teď. Teď se jím stal třetí hrb velblouda Heuréky! Myšlenka, že by se ostrov mohl jmenovat Tříhrbý, jí kazila i&#160;to skrovné potěšení z&#160;buráků…</p>
			<p class="MLP_text ParaOverride-1">Škarda tedy přišla na ohlášenou návštěvu a&#160;spustila hned ve dveřích:</p>
			<p class="MLP_text ParaOverride-1">„Tak vám jdu kolem toho velblouda Heuréky, a&#160;koukám, jak mu najednou povyrostl třetí hrb…“</p>
			<p class="MLP_text ParaOverride-1">„U&#160;výra! Čistou pravdu děla?“ poposedla želva nad pletením.</p>
			<p class="MLP_text ParaOverride-1">Aha. Zapomněl jsem vás upozornit, že stařičká želva hovoří dnes už poněkud zastaralým jazykem. Možná, že bude rozumnější, než si trochu zvyknete, její promluvy překládat. To, co právě pronesla, by se dalo přeložit asi takto:</p>
			<p class="MLP_text ParaOverride-1">„Fakt?“</p>
			<p class="MLP_text ParaOverride-1">„No fakt!“ vyhrkla Škarda. „Viděla jsem to na vlastní oči! Nic bych za to nedala, že mu ten sloní prcek popotahuje hrb chobotem!“</p>
			<p class="MLP_text ParaOverride-1">„Jaký sloní… tento?“</p>
			<p class="MLP_text ParaOverride-1">„Přece Ríša, co se narodil Tlusté Bertě a&#160;je jako za groš kudla,“ vysvětlovala Škarda.</p>
			<p class="MLP_text ParaOverride-1">„Nemám povědomost,“ řekla Celestýna a&#160;sáhla do pytlíku s&#160;buráky.</p>
			<p class="MLP_text ParaOverride-1">„Přece ten,“ nadechla se Škarda k&#160;velikému trumfu&#160;– „který vám rozpáral nedávno punčochu!“</p>
			<p class="MLP_text ParaOverride-1">„Jakže?! On to byl? Ó&#160;vy zatvrzelé štriky! Punčocha řádného sledu nemá a&#160;takový nezveda a&#160;ničemník…“ naříkala želva.</p>
			<p class="MLP_text ParaOverride-1">Znamenalo to, stručně přeloženo, že má vzteka.</p>
			<p class="MLP_text ParaOverride-1">„Právě ten!“ potvrdila kočka. „Mělo by se s&#160;ním zatočit!“</p>
			<p class="MLP_text ParaOverride-1">„Ba, ba, pakliže on i&#160;nadále podobné neplechy prováděti hodlá!“ vysoukala ze sebe Celestýna.</p>
			<p class="MLP_text ParaOverride-1">Víc Škarda slyšet nepotřebovala. Skočila ke dveřím a&#160;zahvízdala.</p>
			<p class="MLP_text ParaOverride-1">Do místnosti vlétlo hejno nadšených masitých much. Maršálka se zdržela nad Škardou a&#160;letka bez velení zavířila nad stolem. Nejdychtivější z&#160;masařek přitom přehlédla mucholapku&#160;– a&#160;Škardina garda zaznamenala první ztrátu.</p>
			<p class="MLP_text ParaOverride-1">Maršálka zakoulela očima a&#160;dopadla doprostřed stolu. Mouchy pokývaly hlavami a&#160;zaujaly bojové postavení. Třely nožičkama o&#160;sebe a&#160;čekaly na povel.</p>
			<p class="MLP_text ParaOverride-1">Škarda zahvízdala podruhé.</p>
			<p class="MLP_text ParaOverride-1">K&#160;zápraží se pomalu belhal krtek. Mezitím se už docela setmělo. Želva odložila na chvíli jehlice a&#160;rozsvítila svíčku. Krtek se bez řečí vyšplhal na kanape.</p>
			<p class="MLP_text ParaOverride-1">„To jsou moji přátelé,“ oznámila Škarda. „Masařky a&#160;krtek.“</p>
			<p class="MLP_text ParaOverride-1">Celestýna se musela zjevně přemáhat, aby mouchy na svém stole strpěla. Odsunula pytlík s&#160;buráky a&#160;obrátila se přívětivěji alespoň na krtka.</p>
			<p class="MLP_text ParaOverride-1">„Jakpak tě zovou, chasníku?“</p>
			<p class="MLP_text ParaOverride-1">Krtek si na kanapi čistil pracky od hlíny a&#160;zřejmě si nepřál být nikým vyrušován.</p>
			<p class="MLP_text ParaOverride-1">„Paní Celestýna se ptá, jak se jmenuješ,“ pomáhala mu Škarda.</p>
			<p class="MLP_text ParaOverride-1">Krtek zvedl hlavu a&#160;zamžoural do svíčky.</p>
			<p class="MLP_text ParaOverride-1">„Krtek!“ řekl udiveně. „Můj táta se jmenoval Krtek a&#160;můj děda se jmenoval Krtek a&#160;já se po nich jmenuju Krtek. Přece se kvůli vám nedám přejmenovat!“</p>
		</div>
</body>
</html>