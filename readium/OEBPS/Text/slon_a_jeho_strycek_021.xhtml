<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">17.&#160;kapitola</p>
			<p class="MLP_text_uprostred ParaOverride-1">VYPRÁVÍ O MĚSÍCI, KTERÝ PŘINÁŠÍ SNY, <br/>A&#160;O&#160;KRÁLI OPIC</p>
			<p class="MLP_text_bez1radku_-12-0- ParaOverride-1">Když v&#160;Kapradinovém lese přikazovala Škarda masařkám, aby nespaly, protože nepřítel také nespí, neměla pravdu. Měla říci, že nepřítel nemůže usnout.</p>
			<p class="MLP_text ParaOverride-1">Protože slůně se tu noc převalovalo na palmových listech a&#160;oči mělo dokořán.</p>
			<p class="MLP_text ParaOverride-1">Nad palmou blikal měsíc. Nebyl kulatý a&#160;plný jako jindy. Zbýval z&#160;něho jen srpek, protáhlý a&#160;žlutý jako zralý banán. Ale byl to měsíc, který přináší sny, a&#160;Ríša se do něho otevřenýma očima zadíval…</p>
			<p class="MLP_text_bez1radku_-12-0- ParaOverride-1">…&#160;Stál v&#160;háji banánovníků. Stromy byly vysoké a&#160;rovné jako stožáry a&#160;jejich koruny byly obtíženy trsy velikých žlutých plodů. Ale ten největší a&#160;nejšťavnatější plod visel výš než nejvyšší palma. Leskl se nad palmou jako srpek měsíce a&#160;vánek jím lehounce pohupoval.</p>
			<p class="MLP_text ParaOverride-1">A&#160;právě na tenhle banán dostal Ríša chuť. Postavil se pod palmou, obejmul kmen a&#160;začal šplhat. Sám se podivil, jak obratně a&#160;lehce si přitom počíná. Kdekterá veverka by mu mohla závidět.</p>
			<p class="MLP_text ParaOverride-1">Byl už téměř pod korunou, když nad ním zcela potichu a&#160;znenadání začalo skákat celé hejno opic. Jedna utrhla z&#160;trsu banán a&#160;hodila jej po Ríšovi.</p>
			<p class="MLP_text ParaOverride-1">„BÁC DO PRCKA!“</p>
			<p class="MLP_text ParaOverride-1">Zavřeštěla a&#160;opice se sborem rozchechtaly.</p>
			<p class="MLP_text ParaOverride-1">Ríša se nevzdal a&#160;šplhal ještě rychleji. Opice nad ním vřískaly, šťouchaly do sebe, bubnovaly do listů a&#160;houpaly se na větvích.</p>
			<p class="MLP_text ParaOverride-1">„Umí! Umííí!“ ječela jedna.</p>
			<p class="MLP_text ParaOverride-1">„Je jak z&#160;gumy!“ vřeštěla druhá.</p>
			<p class="MLP_text ParaOverride-1">„Stejně pružný!“ tleskala třetí.</p>
			<p class="MLP_text ParaOverride-1">„Silný! Mužný!“ šťouchaly do sebe čtvrtá s&#160;pátou.</p>
			<p class="MLP_text ParaOverride-1">V&#160;opičím křiku, vřeštění a&#160;bubnování se docela ztrácel zvuk pily, který by jinak Ríša mohl sotva přeslechnout. Ale slůně mělo zlost, nevidělo a&#160;neslyšelo nic jiného než posměvačné opice.</p>
			<p class="MLP_text ParaOverride-1">„Jen počkejte!“ hrozilo jim. „Vy mě ještě neznáte!“</p>
			<p class="MLP_text ParaOverride-1">Opice se jako na povel rozprchly a&#160;zachytily se na samém vrcholku palmy.</p>
			<p class="MLP_text ParaOverride-1">„Vy neznáte Ríšu!“ ječela jedna.</p>
			<p class="MLP_text ParaOverride-1">„Pod banánem stál!“ vřeštěla druhá.</p>
			<p class="MLP_text ParaOverride-1">„Ríšu? Už si píšu!“ tleskala třetí.</p>
			<p class="MLP_text ParaOverride-1">„To bude náš král!“ šťouchaly do sebe čtvrtá s&#160;pátou.</p>
			<p class="MLP_text ParaOverride-1">Mezitím slůně vyšplhalo až do koruny. Ještě pár větví k&#160;vrcholu palmy&#160;– a&#160;potom stačí jen vyskočit. Nebeský banán byl na dosah ruky… Zlost už Ríšu přešla, a&#160;tak křikl pobaveně:</p>
			<p class="MLP_text ParaOverride-1">„A&#160;kdo je váš král?“</p>
			<p class="MLP_verse ParaOverride-2">„Náš král je veliký pán!<br/>Jmenuje se Kočkodán!“</p>
			<p class="MLP_text ParaOverride-1">Zavřískaly všechny opice najednou a&#160;dlouhými skoky se přesunuly na sousední palmu.</p>
			<p class="MLP_text ParaOverride-1">„Kočkodán!“ otřáslo se slůně, protože mu to jméno něco připomnělo. Připomnělo mu to něco tak škaredého, až se znovu otřáslo.</p>
			<p class="MLP_text ParaOverride-1">Ale tentokrát se vlastně na vrcholu palmy neotřáslo jen slůně. Otřásl se celý vysokánský strom. Opice ztichly a&#160;slůně konečně zaslechlo drnčivý zvuk pily.</p>
			<p class="MLP_text ParaOverride-1">Zachytilo se větve a&#160;pohlédlo na zem. V&#160;trávě přímo u&#160;paty palmy se někdo lopotil s&#160;pilou. Podřezával kmen a&#160;chechtal se přitom hlasem, který Ríša až moc dobře znal. Ten někdo měl hlavu jako opice, ale zadek měl opelichaný jako kočka Škarda.</p>
			<p class="MLP_verse ParaOverride-2">„Padni k&#160;nohám svému pánu!<br/>Velikému Kočkodánu!“</p>
			<p class="MLP_text ParaOverride-1">Zavřeštěly opice sborem&#160;– a&#160;podříznutý kmen se počal s&#160;praskáním naklánět a&#160;kácet.</p>
			<p class="MLP_text ParaOverride-1">Měsíc, zavěšený nad padající palmou jako veliký žlutý banán, rychle zablikal. Ríša se pustil větví a&#160;vyskočil.</p>
			<p class="MLP_text ParaOverride-1">Ale nebeský banán byl příliš vysoko. Ríša se vznesl do vzduchu, na vteřinku se vylekaně rozhlédl&#160;– a&#160;padal. Padal a&#160;padal… do palmových listů jako do peřin.</p>
			<p class="MLP_text ParaOverride-1">Srpek žlutého měsíce se ještě párkrát zhoupl v&#160;ranním vánku a&#160;pak se pomalu rozplýval.</p>
			<p class="MLP_text ParaOverride-1">Bílé ráno zaťukalo slůněti na víčka. Maminka Adalberta kousek vedle hlasitě oddechovala ze spánku. Byl to klidný a&#160;pokojný zvuk a&#160;Ríša mu s&#160;úlevou naslouchal, protože to byl zvuk, který odhání špatné sny.</p>
		</div>
</body>
</html>