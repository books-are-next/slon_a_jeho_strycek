<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">5.&#160;kapitola</p>
			<p class="MLP_text_uprostred ParaOverride-1">VYPRÁVÍ O&#160;MĚSÍCI, KTERÝ PŘINÁŠÍ SNY, A&#160;O&#160;SNU,<br/>V&#160;NĚMŽ JE SLŮNĚ PASOVÁNO NA RYTÍŘE ŽELEZNÉHO RICHARDA</p>
			<p class="MLP_text_bez1radku_-12-0- ParaOverride-1">Po svém dobrodružství s&#160;chřestýšem-punčochou nemohl Ríša dlouho usnout. Převaloval se na palmových listech a&#160;díval se do nebe. Nad palmou, zavěšený jako lampión, zářil kulatý měsíc.</p>
			<p class="MLP_text ParaOverride-1">Byl to měsíc, který přináší sny. Kdo se na takový měsíc otevřenýma očima zadívá, neusne spánkem jako jindy. Kdepak, vejde rovnýma nohama do snu… a&#160;nevrátí se dřív než ráno.</p>
			<p class="MLP_text ParaOverride-1">A&#160;Ríša se zadíval…</p>
			<p class="MLP_text ParaOverride-1">…&#160;Stál na bílých kamenech na pobřeží. Moře se v&#160;dálce potkávalo s&#160;oblohou. A&#160;z&#160;té daleké dálky se neslo tenoučké a&#160;jasné troubení. K&#160;ostrovu připlouval veliký koráb s&#160;mnoha plachtami.</p>
			<p class="MLP_text ParaOverride-1">Už byl docela blízko a&#160;Ríša se podivil, že na něm nikdo není. Když se však zahleděl pozorněji, spatřil, že paluba je plná myšek. Myšky tahaly lana, cloumaly kotvou a&#160;točily kormidlem.</p>
			<p class="MLP_text ParaOverride-1">Na kapitánském můstku stál urostlý myšák v&#160;námořnickém tričku. Ničím netahal, ničím necloumal a&#160;ničím netočil. Stál a&#160;salutoval směrem k&#160;Ríšovi a&#160;po obou stranách můstku dva trubači tenounce a&#160;jasně troubili.</p>
			<p class="MLP_text ParaOverride-1">Pak náhle troubení ustalo a&#160;statný myšák zvolal: </p>
			<p class="MLP_verse ParaOverride-2">„Chrabrý rytíři Richarde! Ach ty <br/>jsi prvním sloním rytířem!<br/>Vstup na koráb, než zvedne plachty!<br/>Oděj se naším pancířem!“</p>
			<p class="MLP_text ParaOverride-1">Ríša se otočil. Ne, to zvolání patřilo jistě jemu. Vždyť trubači směrem k&#160;němu troubili a&#160;myšák mu salutoval. Slůně se tedy uklo­nilo a&#160;špitlo:</p>
			<p class="MLP_text ParaOverride-1">„Říkají mi Ríša.“</p>
			<p class="MLP_text ParaOverride-1">Myšák to zřejmě přeslechl. Pokynul plavčíkům. Ti se vrhli ke stožáru a&#160;bleskurychle vyvěsili vlajku. Byla celá žlutá a&#160;v&#160;tom žlutém poli byla zelenou nití vyšita podoba slona, který jako by Ríšovi z&#160;oka vypadl.</p>
			<p class="MLP_text ParaOverride-1">Kapitán seskočil z&#160;můstku a&#160;jal se bystře šplhat po stožáru. Pod dolním cípem vlajky se zachytil a&#160;zvolal: </p>
			<p class="MLP_verse ParaOverride-2">„Železný Richarde!<br/>Princezna Mája vlastnoručně <br/>na vlajku všila tvoji podobu!<br/>Tkala ji v&#160;slzách, ale zručně.<br/>Hoj, odvrať od ní záhubu!<br/>Ach, smutná veselka se chystá!<br/>Princezna Mája celé dny jen pláče.<br/>Pchá! Prý bude žít jak v&#160;bavlnce!<br/>A&#160;jak by ne, když veselka se chystá<br/>s&#160;pleteným drakem Punčocháčem!“</p>
			<p class="MLP_text ParaOverride-1">Myší kapitán se zajíkl a&#160;sjel po stožáru. Na palubě se vypjal a&#160;znovu nehybně a&#160;dlouze salutoval. Stál pod vlajkou a&#160;nepohnul se ani tehdy, když slůně vkročilo na příď a&#160;loď se zakymácela.</p>
			<p class="MLP_text ParaOverride-1">Plavčíci se chopili kotvy, lan, vesel a&#160;kormidla.</p>
			<p class="MLP_text ParaOverride-1">Koráb vyplul k&#160;břehům Myšího království…</p>
			<p class="MLP_text ParaOverride-1">Kapitán houpavým krokem dovedl slůně na záď, kde bylo připraveno brnění. V&#160;měsíčním světle se pancíř leskl jako stříbrný peníz. Brnění i&#160;přilbice, vše bylo vytepáno přesně na Ríšovu míru. Od chobotu až po ocásek.</p>
			<p class="MLP_text ParaOverride-1">A&#160;když si Ríša pancíř navlékl, byl skutečně tím, koho myší kapitán tak vznosně oslovil: byl Železným Richardem.</p>
			<p class="MLP_text ParaOverride-1">Trubači troubili, měsíc svítil, Železný Richard stál na přídi a&#160;koráb připlouval k&#160;molu.</p>
			<p class="MLP_text ParaOverride-1">Tady, uprostřed kruhu myšek, klečela princezna Mája v&#160;černé vlečce. Byla velice smutná a&#160;každou chvíli vlečku pozvedla. Ohlížela se k&#160;návrší, nad kterým čněla strašlivá hlava a&#160;dlouhý krk draka Punčocháče.</p>
			<p class="MLP_text ParaOverride-1">Železný Richard vstoupil na molo a&#160;přiklekl. Pak povstal a&#160;řinčivým krokem odcházel.</p>
			<p class="MLP_text ParaOverride-1">Nad návrším svítil měsíc a&#160;Punčocháč se posupně chechtal. Vlnil se, kroutil, zaplétal a&#160;jeho dlouhé tělo bylo bez konce. Čím byl sloní rytíř blíž, tím hrozivější triky drak předváděl.</p>
			<p class="MLP_text ParaOverride-1">V&#160;mžiku si zapletl tělo do tisíce uzlů a&#160;v&#160;mžiku se z&#160;nich vyvlékl. Stejně rychle uměl kličku jednoduchou i&#160;dvojitou. Pletl se hladce i&#160;obrace. Svedl přehazovaná i&#160;ujímaná oka. A&#160;najednou… SSSSssss!</p>
			<p class="MLP_text ParaOverride-1">Saň se smekla jako blesk a&#160;zaútočila.</p>
			<p class="MLP_text ParaOverride-1">Jen taktak stačil Ríša uskočit. Dračí tlama se svezla po lesklém pancíři. Punčocháč se okamžitě vznesl do výšky a&#160;náhle se spustil dolů. Neodpustil si přitom pyšnou piruetu.</p>
			<p class="MLP_text ParaOverride-1">A&#160;právě té zbytečné okrasné kličky Železný Richard využil. Podběhl roztočené dračí tělo a&#160;proti směru Punčocháčova pohybu nastavil svůj železným bodcem opatřený kel. Drak se nabodl a&#160;zasípal pohasínajícím hlasem:</p>
			<p class="MLP_text ParaOverride-1">„Kdo jsi? Kdo jsi?“</p>
			<p class="MLP_text ParaOverride-1">„Železný Richard mi říkají,“ řekl Ríša a&#160;vystoupil z&#160;brnění.</p>
			<p class="MLP_text ParaOverride-1">Dole pod návrším stísněný myší dav zvolal uvolněně:</p>
			<p class="MLP_verse ParaOverride-2">„Vítěz Richard kráčí!<br/>Pravdou se to stává!<br/>Proklál hlavu dračí!<br/>Ó&#160;Richarde.<br/>Ó&#160;sláva.“</p>
			<p class="MLP_text ParaOverride-1">Princezna Mája vstala a&#160;odhodila černou vlečku. Vítr ji zvedl a&#160;zahnal na moře, kde ji uchopili dva rackové.</p>
			<p class="MLP_text ParaOverride-1">Měsíc svítil a&#160;Ríšovi bylo najednou tak lehce u&#160;srdce, že se mu zdálo, jako by se vznášel on sám. Jako by se vznášel nad Myším královstvím, nad mořem, nad ostrovem, nad vysokou palmou.</p>
			<p class="MLP_text ParaOverride-1">Vznášel se lehounce jako vlečka hnaná větrem a&#160;stejně lehounce i&#160;padal a&#160;padal… do palmových listů jako do peřin.</p>
			<p class="MLP_text ParaOverride-1">Kulatý měsíc, který přináší sny, se pomalu rozplýval v&#160;ranním světle. A&#160;bylo ráno, byl den, kterému se ještě včera říkalo zítra…</p>
		</div>
</body>
</html>