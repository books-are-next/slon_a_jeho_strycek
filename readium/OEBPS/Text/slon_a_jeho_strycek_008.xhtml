<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">4.&#160;kapitola</p>
			<p class="MLP_text_uprostred ParaOverride-1">VE KTERÉ SE RÍŠA VYPRAVÍ K&#160;ŽELVĚ CELESTÝNĚ,<br/>ALE DO CESTY MU VSTOUPÍ ZVLÁŠTNÍ HAD</p>
			<p class="MLP_text_bez1radku_-12-0- ParaOverride-1">Ríšovi už dlouho vrtalo hlavou, jaké asi tajemství skrývá strýčkův třetí hrb. Tím spíše, že se vlastně o&#160;žádném hrbu nedalo mluvit. Heuréka měl jako každý velbloud dvouhrbý na zádech dva krásné kopečky, to ano. Ale ten třetí hrb, na kterém si strýček tolik zakládal, nebyl o&#160;nic větší než docela malý kokosový oříšek.</p>
			<p class="MLP_text ParaOverride-1">Kdykoli se na tu záhadu zeptal, dostával pokaždé stejnou odpověď: „To je dlouhá historie! To by ses musel napřed zeptat želvy Celestýny, proč plete už sto padesát let stále jednu a&#160;tutéž punčochu…“</p>
			<p class="MLP_text ParaOverride-1">U&#160;Tlusté Berty ani u&#160;strýčka Heuréky tedy slůně nepochodilo. A&#160;tak se rozhodlo, že se opravdu staré želvy zeptá.</p>
			<p class="MLP_text ParaOverride-1">Želva Celestýna byla nejstarší obyvatelkou ostrova a&#160;bydlela docela sama v&#160;Punčochovém zálivu. Bydlela tu už sto sedmdesát let. Nikdy se neprovdala, i&#160;když před sto padesáti lety vážnou známost měla a&#160;svatba už byla vlastně na krajíčku.</p>
			<p class="MLP_text ParaOverride-1">Možná, že vaše prababička, když byla ještě nevěstou, šila svému nastávajícímu, vašemu pradědečkovi, svatební košili. Býval to krásný zvyk, na který se dnes už skoro docela zapomnělo. Mezi želvami panoval kdysi podobný zvyk. Jenomže želvy jsou, jak známo, stvoření velice loudavá. A&#160;tak namísto košile pletly želví nevěsty svým ženichům svatební punčochu. Želvy mají docela kratičké nožičky, ale když byla taková želví nevěsta hodně pilná, stihla za každý rok jednu punčochu uplést.</p>
			<p class="MLP_text ParaOverride-1">Celestýna však upletla obě svatební punčochy za jeden jediný rok. Ale ouha! Když si její statný želví ženich punčochy navlékl&#160;– byly mu sotva do poloviny lýtek.</p>
			<p class="MLP_text ParaOverride-1">Ješitný želvák se urazil a&#160;odešel. Vůbec ho nenapadlo, že jenom velká láska Celestýnu tak poháněla.</p>
			<p class="MLP_text ParaOverride-1">Od té doby Celestýna zanevřela na svět. Navázala na poslední ujmuté oko a&#160;pokračovala v&#160;pletení, přestože se rozhodla, že se nikdy neprovdá.</p>
			<p class="MLP_text ParaOverride-1">Pletla a&#160;pletla už celých sto padesát let…</p>
			<p class="MLP_text ParaOverride-1">Jak dílo narůstalo, měnil i&#160;záliv, v&#160;němž želva bydlela, své jméno. Prvních padesát let mu říkali Ponožkový záliv. Dalších sedmdesát let Podkolenkový záliv. A&#160;teď už nějakých třicet let&#160;– Punčochový záliv.</p>
			<p class="MLP_text ParaOverride-1">Želva pletla pomalu, ale vytrvale, protože se rozhodla. Rozhodla se, že uplete punčochu tak dlouhou, aby dokázala obtočit celý ostrov. A&#160;celý bezejmenný ostrov dostane po jejím výtvoru jméno: Punčochový ostrov.</p>
			<p class="MLP_text ParaOverride-1">Ostrov, na němž se Ríša narodil, byste totiž na mapě marně hledali, protože se toho času skutečně vůbec nijak nejmenoval. V&#160;minulosti vystřídal sice dost jmen, jako například Grónsko, Madagaskar, Kuba, Haiti, Žitný ostrov, Sachalin, Capri, Cejlon, Havaj, Slovanský ostrov a&#160;Island&#160;– jenomže Celestýna s&#160;Heurékou dodatečně vždycky přišli na to, že je už nějaký jiný ostrov předeběhl a&#160;jméno jim ukradl.</p>
			<p class="MLP_text ParaOverride-1">A&#160;tehdy došlo mezi stařičkou želvou a&#160;učeným dvouhrbým Heurékou k&#160;pamětihodnému rozhodnutí: ostrov musí dostat takové jméno, které mu už nikdo nevezme. Musí dostat jméno po nějaké zvláštnosti, na kterou se žádný jiný ostrov nezmůže.</p>
			<p class="MLP_text ParaOverride-1">A&#160;tou pozoruhodností měla být buď Celestýnina veledlouhá punčocha anebo Heurékův třetí hrb. Kdo dřív a&#160;kdo s&#160;koho. Ostrov se bude jmenovat buďto Punčochový nebo Tříhrbý…</p>
			<p class="MLP_text ParaOverride-1">Tohle všechno se chtěl Ríša od staré želvy dozvědět. Tohle bylo to tajemství, které mu vrtalo hlavou, když šlapal k&#160;Punčochovému zálivu.</p>
			<p class="MLP_text ParaOverride-1">Byl krásný den, jako stvořený pro poklidnou procházku. Z&#160;jedné strany moře a&#160;z&#160;druhé strany keře. Moře šplouchalo a&#160;házelo bílou pěnu na kameny. Z&#160;keřů vystřelovali drobní kolibříci.</p>
			<p class="MLP_text ParaOverride-1">Byl krásný klidný den&#160;– jen tamhle v&#160;křoví něco podivně chrastilo a&#160;praskalo a&#160;syčelo. Ríša se zastavil a&#160;popotáhl. Dělal to vždycky, když byl v&#160;rozpacích. Pak popošel blíž. SSSSssss!</p>
			<p class="MLP_text ParaOverride-1">Z&#160;křoví vyšlehla protáhlá úzká hlava nějakého podivného zvířete. Několikrát sebou škubla a&#160;pak se z&#160;křoví vysmeklo dlouhatánské a&#160;klikaté tělo. Ríša uskočil dozadu a&#160;uši se mu zatřepotaly jako praporky.</p>
			<p class="MLP_text ParaOverride-1">„CHŘESTÝŠ!“</p>
			<p class="MLP_text ParaOverride-1">Slůně vyjeklo a&#160;dalo se do běhu.</p>
			<p class="MLP_text ParaOverride-1">Z&#160;jedné strany moře a&#160;z&#160;druhé strany keře. Ríša si vybral cestu mezi keři. Tady se mu snad podaří lépe před hadem skrýt. Utíkal stezičkou do kopce a&#160;tráva ho chytala za nohy. Křoví podél cesty chřestilo, jak se jím chřestýš hbitě provlékal.</p>
			<p class="MLP_text ParaOverride-1">Slůně běželo, jak nejrychleji mohlo, ale pronásledovatel mu byl pořád v&#160;patách. Chřestil a&#160;pištěl, a&#160;když slůně udělalo čelem vzad, obrátila se ta hadí nestvůra bleskurychle také.</p>
			<p class="MLP_text ParaOverride-1">Ríša se odrazil a&#160;přeskočil nízký keřík. Rychle změnil směr a&#160;seběhl z&#160;vyšlapané pěšiny do vysoké trávy.</p>
			<p class="MLP_text ParaOverride-1">Na okamžik se zastavil. Zaposlouchal se a&#160;popotáhl. Bylo ticho. Jen moře v&#160;dálce šplouchalo o&#160;kameny. Kousek před slůnětem se zaplétalo houští, dost husté a&#160;dost vysoké, aby se v&#160;něm Ríša mohl na chvíli skrýt a&#160;vydýchat. ŠŠŠššš!</p>
			<p class="MLP_text ParaOverride-1">Z&#160;houští vyrazil chřestýš a&#160;dopadl přímo před Ríšu.</p>
			<p class="MLP_text ParaOverride-1">Slůněti podjely nohy. Hned se však vzchopilo a&#160;vyskočilo na všechny čtyři. Jak tak stálo nepříteli tváří v&#160;tvář, napadlo ho, že za svůj krátký sloní život nevidělo nic podivnějšího.</p>
			<p class="MLP_text ParaOverride-1">Jeho strašlivý pronásledovatel měl tělo jako z&#160;bavlnky. Vlastně se nápadně podobal punčoše. A&#160;v&#160;tom, co se tak nápadně podobalo punčoše, se něco hýbalo, šmejdilo a&#160;poskakovalo. Už to nesyčelo, nýbrž pištělo:</p>
			<p class="MLP_text ParaOverride-1">„Pomoc! Pomozte mi. Já jsem se tam zapletla…“</p>
			<p class="MLP_text ParaOverride-1">Ale Ríša se nedal takovým hloupým trikem oklamat. Doširoka se rozkročil, bojovně zatroubil&#160;– a&#160;jediným trhnutím svého nepatrného klu hada rozpáral.</p>
			<p class="MLP_text ParaOverride-1">Ten se naposledy vzepjal a&#160;dopadl ochable do trávy. Z&#160;jeho roztřepeného těla vyběhla stříbřitá myška a&#160;vypískla:</p>
			<p class="MLP_text ParaOverride-1">„Ach! Já jsem Mája!“</p>
			<p class="MLP_text ParaOverride-1">„Hm,“ řeklo slůně. Ještě se docela nevzpamatovalo.</p>
			<p class="MLP_text ParaOverride-1">„Díky. Bylo to hrozné. Asi jste mi zachránil život.“</p>
			<p class="MLP_text ParaOverride-1">Ríša popotáhl. Podíval se na myšku. Pak na dlouhé rozpárané pletené tělo, které teď nevypadalo už ani trochu nebezpečně. A&#160;řekl:</p>
			<p class="MLP_text ParaOverride-1">„Potěšení je na mé straně. Jmenuji se Ríša. Ale můžeš mi říkat Richarde!“</p>
			<p class="MLP_text ParaOverride-1">„Těší mne, Richarde,“ řekla myška a&#160;udělala pukrle. Pak se zarazila: „Ale nezdržuji vás?“</p>
			<p class="MLP_text ParaOverride-1">„Ne, náhodou nikam nespěchám. Vyšel jsem si jen trochu na vzduch.“</p>
			<p class="MLP_text ParaOverride-1">„Já jsem se zase schovala do punčochy,“ prohlásila Mája. „Honila mě kočka. Škarda. Slyšel jste o&#160;ní?“</p>
			<p class="MLP_text ParaOverride-1">„Už si nevzpomínám,“ řekl Ríša, který to jméno jakživ neslyšel.</p>
			<p class="MLP_text ParaOverride-1">„Ne?“ podivila se myška. „Škarda je strrašná! Úplně opelichaná. Ta by vás prohnala!“</p>
			<p class="MLP_text ParaOverride-1">„Hmm,“ zarazil se Ríša. „Jaká je?“</p>
			<p class="MLP_text ParaOverride-1">„Obrovitánská,“ nadechla se Mája.</p>
			<p class="MLP_text ParaOverride-1">Ríša ucouvl.</p>
			<p class="MLP_text ParaOverride-1">„Větší než já? VĚTŠÍ NEŽ SLON?!“</p>
			<p class="MLP_text ParaOverride-1">Myška ujistila slůně, že Škarda je sice strrrašně veliká, ale proti slonovi je přece jen prtě a&#160;zagroškudla.</p>
			<p class="MLP_text ParaOverride-1">Ríša se nadmul pýchou. Bylo vidět, že prostý údaj o&#160;velikosti kočky ve srovnání se slonem přijal jako osobní poklonu. A&#160;hned si také odfrkl a&#160;povytáhl se na špičkách:</p>
			<p class="MLP_text ParaOverride-1">„Kde je? Já s&#160;ní zatočím!“</p>
			<p class="MLP_text ParaOverride-1">Mája si slůně obdivně změřila.</p>
			<p class="MLP_text ParaOverride-1">„Víte, ona je vážně strašně obrovská… Asi jako vy.“</p>
			<p class="MLP_text ParaOverride-1">„Ahá,“ protáhl zklamaně Ríša. „Já myslel…“</p>
			<p class="MLP_text ParaOverride-1">„Já myslela proti opravdovému slonovi,“ omluvila se Mája.</p>
			<p class="MLP_text ParaOverride-1">Ríša se díval do země a&#160;kopal do drnu.</p>
			<p class="MLP_text ParaOverride-1">„No, když na ni budeme dva…“ řekl po chvíli. „Ty a&#160;já…“</p>
			<p class="MLP_text ParaOverride-1">„Páni! To myslíš opravdově? Úplně bez legrace?“</p>
			<p class="MLP_text ParaOverride-1">„To se ví!“ zahlaholil Ríša. „My jí ukážeme! Škardě!“</p>
			<p class="MLP_text ParaOverride-1">„Richarde!“ vydechla Mája. „Ty už máš nějaký plán?“</p>
			<p class="MLP_text ParaOverride-1">Naštěstí dřív než mohlo slůně odpovědět, ozvalo se zdálky mohutné a&#160;ne právě přívětivé troubení. Tlustá Berta dávala celému okolí najevo svou nelibost nad tím, že se synkova procházka protáhla.</p>
			<p class="MLP_text ParaOverride-1">„Nu, myslím, že pomalu půjdu,“ řekl Ríša. „Stavíš se pro mě? Bydlíme pod tou velikou palmou, co vypadá jako deštník.“</p>
			<p class="MLP_text ParaOverride-1">„Stavím, Ríšo!“ řekla Mája.</p>
			<p class="MLP_text ParaOverride-1">„Vyprášíme jí kožich, Májo,“ řekl Ríša a&#160;rozběhl se domů, protože cítil ve vzduchu Bertin výchovný záhlavec.</p>
		</div>
</body>
</html>