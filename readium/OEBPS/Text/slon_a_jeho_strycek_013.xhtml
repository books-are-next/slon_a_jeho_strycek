<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">9.&#160;kapitola</p>
			<p class="MLP_text_uprostred ParaOverride-1">SE STANE NAŠIM PŘÁTELŮM DVAKRÁT OSUDNOU <br/>A&#160;POSLEDNÍ SLOVO V&#160;NÍ MÁ OPĚT KRTEK</p>
			<p class="MLP_text_bez1radku_-12-0- ParaOverride-1">Poradu nad svíčkou zahájila Škarda.</p>
			<p class="MLP_text ParaOverride-1">„Vážená Celestýno, Krtku, spolubojovnice masařky! Všichni víme, proč jsme se tu dnes sešli. Nechceme se už bezstarostně dívat na darebáctví toho mrňavého slona Ríši. Ve jménu ostrova musíme okamžitě zvednout korouhev spravedlivé pomsty!“</p>
			<p class="MLP_text ParaOverride-1">Maršálská moucha se přičinlivě obrátila ke Krtkovi.</p>
			<p class="MLP_text ParaOverride-1">„Co musíme zvednout?“</p>
			<p class="MLP_text ParaOverride-1">„Nějakou korouhev,“ zívl Krtek.</p>
			<p class="MLP_text ParaOverride-1">Letka masařek okamžitě nastartovala motorky a&#160;zarejdila pod stolem.</p>
			<p class="MLP_text ParaOverride-1">„Nic tady není!“ hlásily mouchy Maršálce.</p>
			<p class="MLP_text ParaOverride-1">„Ticho!“ rozzlobila se Škarda. „Vynáším první návrh. Představte si pěkně tlustý kousek bůčku uvařený v&#160;odvaru z&#160;rulíku zlomocného…“</p>
			<p class="MLP_text ParaOverride-1">„Co když rád libové?“ zapochybovala Maršálka.</p>
			<p class="MLP_text ParaOverride-1">„Ni tučné, ni libové, ni žádné!“</p>
			<p class="MLP_text ParaOverride-1">„Tak šunku!“ pospíšila si Maršálka. „Otrávíme ho šunkou.“</p>
			<p class="MLP_text ParaOverride-1">Želva mrštila klubkem.</p>
			<p class="MLP_text ParaOverride-1">„Ni šunku, ni kabanos, ni nic podobného! Je-li Ríša slonem, je tudíž býložravcem!“</p>
			<p class="MLP_text ParaOverride-1">„Tak tu šunku nabílíme…“ nevzdávala se Maršálka.</p>
			<p class="MLP_text ParaOverride-1">„Je tu otrava,“ posteskl si Krtek. „A&#160;venku je taková krásná, zajímavá tma…“</p>
			<p class="MLP_text ParaOverride-1">Škarda začala pobíhat po místnosti. Najednou se zastavila.</p>
			<p class="MLP_text ParaOverride-1">„Už to mám! Utopit! Vylákat ho na hloubku a&#160;utopit!“</p>
			<p class="MLP_text ParaOverride-1">„Kterak?“ podivila se želva. „Slon jest překvapivě zdatným plavcem.“</p>
			<p class="MLP_text ParaOverride-1">„Vy ovšem ráčíte být mořskou želvou,“ namítla Škarda.</p>
			<p class="MLP_text ParaOverride-1">„Pravdu díš,“ připustila želva. „Leč nemohu se při svém věku bez obav v&#160;moři ráchati. Případně vystaviti punčochu navlhnutí…“</p>
			<p class="MLP_text_bez1radku_-12-0- ParaOverride-1">Bylo už hodně po půlnoci. Ani Škarda ani Maršálská moucha, natožpak Krtek, nepřišli na nic, co by stálo za úvahu. Navíc si želva uvědomila, že čas kvapí. Heurékovi roste třetí hrb možná i&#160;ve spánku&#160;– a&#160;její punčocha dnes nepřibývá takovým tempem jako obvykle.</p>
			<p class="MLP_text ParaOverride-1">„Juž vbrzku kohout zakokrhá, a&#160;tu časem se jen mrhá!“ zarýmovala zlostně.</p>
			<p class="MLP_text ParaOverride-1">V&#160;krajním rozčilení se Celestýna dopouštěla rýmů. Nevím, jaké s&#160;tím máte zkušenosti vy, ale ji to uklidňovalo.</p>
			<p class="MLP_text ParaOverride-1">Po její výtce se rozhostilo ticho. A&#160;v&#160;tom tichu najednou zaznělo zaškrábání přímo pod stolem, u&#160;něhož se porada konala.</p>
			<p class="MLP_text ParaOverride-1">Byl to docela tichý a&#160;nenápadný zvuk. Každý, kromě opelichané lstivé kočky, by jej zaručeně přeslechl. Ale Škarda měla oči a&#160;uši všude.</p>
			<p class="MLP_text ParaOverride-1">A&#160;tak se smekla pod stůl jako blesk. A&#160;když se vzápětí vynořila&#160;– držela v&#160;zubech malou stříbřitou myšku!</p>
			<p class="MLP_text ParaOverride-1">Mouchy zavířily nad stolem. Narážely na sebe v&#160;letu, havarovaly, znovu vzlétaly a&#160;bojovně skandovaly:</p>
			<p class="MLP_verse ParaOverride-2">„Špeh, špeh, špeh!<br/>Sed nám na špek<br/>špeh, špek, špeh!“</p>
			<p class="MLP_text ParaOverride-1">„Mája! Ríšova slídilka!“ vyprskla překvapeně Škarda a&#160;vypustila myšku na kvítkovaný ubrus. „Je to ona! Chachá! Dvě mouchy jednou ranou k&#160;snídani!“</p>
			<p class="MLP_text ParaOverride-1">„Žádný mouchy k&#160;snídani!“ rozhořčila se Maršálka, ale vás asi teď víc zajímá, co bude s&#160;Májou.</p>
			<p class="MLP_text ParaOverride-1">Nuže, Mája, která zahlédla navečer Škardu poblíž Celestýnina domku a&#160;proklouzla dovnitř na výzvědy, se zatím neodvažovala ani pohnout.</p>
			<p class="MLP_text ParaOverride-1">Proč jsem jenom neposlechla Ištvána? Proč jsem se s&#160;ním nevrátila na Kukuřičný vrch? Proč jsem se napřed neporadila s&#160;Ríšou? Tahle proč a&#160;ještě několik jiných se Ríšově kamarádce honilo hlavou, když se krčila na stole a&#160;hladové oči nad ní žhnuly jako dvě pece.</p>
			<p class="MLP_text ParaOverride-1">„ECH!“</p>
			<p class="MLP_text ParaOverride-1">Vzdechla najednou Celestýna a&#160;sesunula se ze židle. S&#160;mrzutým brumláním se šourala ke skříni. Vytáhla odtud zaprášenou klícku na kanára a&#160;šourala se zpátky.</p>
			<p class="MLP_text ParaOverride-1">Postavila klícku na stůl a&#160;otevřela dvířka. Pak beze slova, čile a&#160;rozhodně odšoupla myšku do klícky a&#160;otočila klíčem v&#160;zámku.</p>
			<p class="MLP_text ParaOverride-1">„Ech,“ povzdechla si znovu. „Dosti té myší komédie. Pokračujmež raději v&#160;sněmování.“</p>
			<p class="MLP_text ParaOverride-1">Škarda si netroufla odporovat. Jen se olízla a&#160;dvakrát naprázdno sklapla zuby. Začínalo svítat.</p>
			<p class="MLP_text ParaOverride-1">Želva, unavená dvojím pochodem ke skříni, pospávala v&#160;židli. Krtek už hodnou dobu spal docela tvrdě. Jen muší garda byla stále bdělá. Právě dala hlavy dohromady a&#160;vynesla společný návrh. Zněl: </p>
			<p class="MLP_text ParaOverride-1">„SLONOLAPKA!“</p>
			<p class="MLP_text ParaOverride-1">Celestýna si z&#160;polospánku odfrkla, Škarda zdrceně zamňoukla a&#160;Krtek spadl z&#160;kanape. Očkama oslepenýma jitřním světlem se rozhlédl po celém shromáždění a&#160;povídá:</p>
			<p class="MLP_text ParaOverride-1">„Mějte se tu hezky&#160;– a&#160;víckrát mě sem nezvěte! Ať si každý dělá, co umí!“</p>
			<p class="MLP_text ParaOverride-1">Škarda se naježila a&#160;Krtek se ušklíbl. Pak se podrbal za ušima a&#160;pokračoval:</p>
			<p class="MLP_text ParaOverride-1">„Já například umím dělat do země díry. Zrovna se mi zdálo, že jsem si jednu vyhrabal. Nebyla tak velká, aby se do ní vešli dva sloni, to ne. Ale jednomu mrňavému slonovi, který si dovolil rozdupat mé krtiny, pasovala přesně na míru. To jo. To tedy jo. Jakože se Krtek jmenuju!“</p>
			<p class="MLP_text ParaOverride-1">A&#160;bylo to.</p>
		</div>
</body>
</html>