<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>slon_a_jeho_strycek-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="slon_a_jeho_strycek-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">6.&#160;kapitola</p>
			<p class="MLP_text_uprostred ParaOverride-1">ZE KTERÉ BY MÁJA <br/>NEJRADĚJI ODNESLA SLŮNĚ NA RAMENOU</p>
			<p class="MLP_text_bez1radku_-12-0- ParaOverride-1">Tlustá Berta nebyla první Ríšovou kamarádkou právě nadšena.</p>
			<p class="MLP_text ParaOverride-1">„Co je náš sloní rod sloním rodem, takové přátelství nepamatuju. Každý se vždycky držel svého stavu,“ stěžovala si domácímu rádci a&#160;příteli Heurékovi. „A&#160;pak to jméno,“ zamyslela se. „Mája! Jen aby nebyla moc do větru…“</p>
			<p class="MLP_text ParaOverride-1">Velbloud byl toho dne v&#160;mimořádně dobré míře. Stál totiž na prahu velkého objevu. V&#160;jedné bezesné noci si sestavil recept zázračné masti, po které jeho třetí hrb poroste jako divý!</p>
			<p class="MLP_text ParaOverride-1">Když si slonice stěžovala, jen se culil pod vousy, a&#160;pak přednesl poučný příběh.</p>
			<p class="MLP_text ParaOverride-1">Hrdinou příběhu byl jakýsi myšák jménem Ementál, který se v&#160;jedné vzdálené zemi proslavil tím, že provrtal bochník sýra.</p>
			<p class="MLP_text ParaOverride-1">„Představte si, milá Adalberto,“ skončil, „jen tak ze zvyku a&#160;z&#160;dišperace vrtal do sýra komůrky&#160;– a&#160;přitom vůbec netušil, jak se tím proslaví! Ano, v&#160;tom spočívá celá věda! V&#160;něčem se vrtat&#160;– a&#160;způsobit tak něco, co bude potom znát celý svět pod vaším jménem…“</p>
			<p class="MLP_text ParaOverride-1">Tlustá Berta se ovšem při první příležitosti myšky na slavného předka myšáka Ementála zeptala. A&#160;Mája, buď že jí bylo slovo ementál povědomé, nebo snad, že měla řadu příbuzných, které ani neznala jménem, přikývla.</p>
			<p class="MLP_text ParaOverride-1">A&#160;všechno bylo v&#160;nejlepším pořádku. Tlustá Berta se spokojeně usmívala a&#160;Heurékově moudrosti se dostalo dalšího ocenění.</p>
			<p class="MLP_text ParaOverride-1">Otázka ovšem je, zda by se Tlustá Berta usmívala, i&#160;kdyby slyšela, co právě teď Mája Ríšovi povídá…</p>
			<p class="MLP_text ParaOverride-1">„Tak abys věděl,“ povídá Mája, „už tam brzo budeme. Já ti řeknu, jak vypadá, a&#160;ty mi řekneš, jaký máš plán.“</p>
			<p class="MLP_text ParaOverride-1">Stáli na Kukuřičném vrchu. Po celou cestu nahoru nepotkali ani myš. Ríša už před chvílí začal krátit krok, a&#160;teď docela zpomalil.</p>
			<p class="MLP_text ParaOverride-1">„Já mám plán,“ řekl, „že ji vytrestám. Ale ještě nevím jak. A&#160;vlastně ani nevím, jestli to mám udělat hned dneska.“</p>
			<p class="MLP_text ParaOverride-1">„Jak to myslíš?“ zarazila se Mája. „Dneska máš nejlepší příležitost. Protože dneska tam Škarda je. Ištván to povídal.“</p>
			<p class="MLP_text ParaOverride-1">„Jaký Ištván? Žádného Ištvána neznám!“</p>
			<p class="MLP_text ParaOverride-1">„Ištván je můj bratranec,“ vysvětlovala Mája. „Ale já ho vlastně taky moc neznám. On byl hrozně dlouho na moři. A&#160;mimo to&#160;– je starší…“</p>
			<p class="MLP_text ParaOverride-1">Ríša se zakabonil. Mája si toho nevšimla, jinak by sotva řekla tak pyšně:</p>
			<p class="MLP_text ParaOverride-1">„Ale ničeho se nebojí!“</p>
			<p class="MLP_text ParaOverride-1">„Když se ničeho nebojí,“ odpověděl Ríša příkře, „tak ať si vytrestá Škardu sám!“</p>
			<p class="MLP_text ParaOverride-1">„Ten?!“ Mája vykulila černá očka. „Víš ty vůbec, jak je strrašná? Drápy jako vidličky, zuby jako nože, tesáky jako sekáčky, hlas jako struhadlo a&#160;oči jako dvě pece!“</p>
			<p class="MLP_text ParaOverride-1">Všechnu tu hrůzu vypověděla Mája jedním dechem a&#160;dodala:</p>
			<p class="MLP_text ParaOverride-1">„Bojíš se?“</p>
			<p class="MLP_text ParaOverride-1">„Nejsem Ištván,“ řekl Ríša, ale dostal po tom strrrašném vylíčení takový strach, že nemít svou sloní, měl by jistě husí kůži.</p>
			<p class="MLP_text ParaOverride-1">Couvnout však nemohl. To už je osud hrdinů. Železných Richardů, Richardů Sloní Srdce a… Ríša si už na žádného jiného slavného hrdinu nemohl vzpomenout.</p>
			<p class="MLP_text ParaOverride-1">Bylo to také zbytečné. Protože Mája najednou zapištěla a&#160;přikrčila se za slůnětem.</p>
			<p class="MLP_text ParaOverride-1">Stáli před ponurou chýší kočky Škardy.</p>
			<p class="MLP_text ParaOverride-1">Byla to polorozbořená lovecká bouda s&#160;nachýlenou střechou, pokrytou suchým klestím.</p>
			<p class="MLP_text ParaOverride-1">Všude se povalovaly pastičky na myši, řetízky a&#160;klece. Vylomenými vraty profukoval vítr a&#160;zvedal kotouče prachu a&#160;špíny.</p>
			<p class="MLP_text ParaOverride-1">„Myslím, že nebude doma,“ zadoufalo slůně.</p>
			<p class="MLP_text ParaOverride-1">„Ale je. Jen se podívej!“ řekla Mája troufale. A&#160;najednou nečekaně vypískla: „Ríšo, já mám strach!“</p>
			<p class="MLP_text ParaOverride-1">Ríša se podíval na roztřesenou myšku. A&#160;to mu dodalo odvahu. Vrazil do síně, zadupal a&#160;zvolal: </p>
			<p class="MLP_text ParaOverride-1">„VZDEJ SE, ŠKARDO!“</p>
			<p class="MLP_text ParaOverride-1">Obrovská kočka číhala v&#160;krovu půdy. Nebylo ji mezi pavučinami vidět, jen její oči svítily přesně tak, jak to Mája popisovala. Nečekaná návštěva ji zmátla. Nechtěla se zatím pouštět do boje. Tenhle mrňous, řekla si, patří jistě k&#160;Tlusté Bertě. A&#160;od Tlusté Berty je lepší držet se co nejdál.</p>
			<p class="MLP_text ParaOverride-1">A&#160;tak se rozhodla vyčkat, až jak se situace vyvine. Pomalu přešla k&#160;žebříku, opřenému o&#160;krov. Zadívala se dolů. Teprve teď spatřila Máju.</p>
			<p class="MLP_text ParaOverride-1">„MYŠ!“</p>
			<p class="MLP_text ParaOverride-1">Zavřeštěla a&#160;zaťala drápy do žebříku. Vypadalo to zle. Pak ukázala jen dva tesáky, ale to stačilo, aby Ríša ucouvl.</p>
			<p class="MLP_text ParaOverride-1">„Ríšo, za ní! Po žebříku!“ pištěla Mája.</p>
			<p class="MLP_text ParaOverride-1">Jí se to řekne, pomyslelo si slůně a&#160;položilo nohu na první příčel. Dělá, jako by viděla slony lézt po žebříku každý den. Copak jsem nějaký sadař?!</p>
			<p class="MLP_text ParaOverride-1">„Útokem! Hurá!“ pištěla Mája.</p>
			<p class="MLP_text ParaOverride-1">Žebřík zapraskal, ale jinak se nic hroznějšího nestalo. Dobrá. Ríša tedy povystoupil. Škarda se nad ním skřehotavě chechtala, protože na rozdíl od myšky věděla, že slonovi na žebříku je asi stejně dobře jako kočce v&#160;neckách.</p>
			<p class="MLP_text ParaOverride-1">Nad Kukuřičným vrchem se zvedla vichřice. Žebřík se začal povážlivě kymácet. Zbývala už jen dvojí cesta: nahoru nebo dolů. Ríša se rozhodl pro první možnost a&#160;začal usilovně šplhat. Vtom prudký poryv větru vrazil do síně.</p>
			<p class="MLP_text ParaOverride-1">ŘACH!</p>
			<p class="MLP_text ParaOverride-1">Žebřík povolil, střecha se ještě víc nachýlila, Škarda vyprskla a&#160;zbytek jejích chlupů se zježil. A&#160;ve chvíli leželo všechno na jedné hromadě.</p>
			<p class="MLP_text ParaOverride-1">Docela vespod slůně.</p>
			<p class="MLP_text ParaOverride-1">Na slůněti polámaný žebřík.</p>
			<p class="MLP_text ParaOverride-1">Na žebříku vzpříčený krov.</p>
			<p class="MLP_text ParaOverride-1">Jenom docela nahoře, na jediném trámu, který z&#160;celé barabizny zbyl, visela Škarda, opelichanější než kdykoliv předtím…</p>
			<p class="MLP_text ParaOverride-1">„To jsme ji vytrestali, Škardu jednu!“ pochválil si Ríša, když se konečně z&#160;té pohromy vyhrabal a&#160;objevil Máju schovanou za roubením studny před zbořeniskem. S&#160;heknutím se protáhl a&#160;dodal:</p>
			<p class="MLP_text ParaOverride-1">„To bylo něco, co?“</p>
			<p class="MLP_text ParaOverride-1">„To tedy bylo, Železný Richarde!“ pravila Mája. „Být silnější, odnesla bych tě na ramenou.“</p>
			<p class="MLP_text ParaOverride-1">„Nestalo se ti nic?“ zeptal se starostlivě Ríša.</p>
			<p class="MLP_text ParaOverride-1">„Nic. Ale víš co? Zatrub!“</p>
			<p class="MLP_text ParaOverride-1">„A&#160;proč?“</p>
			<p class="MLP_text ParaOverride-1">„Protože jsi slon a&#160;hrdina,“ pronesla Mája slavnostně. „Protože jsme vyhráli a&#160;protože tě ponesu až domů slavně na ramenou!“</p>
			<p class="MLP_text ParaOverride-1">„Když myslíš…“ řeklo slůně a&#160;zatroubilo.</p>
			<p class="MLP_text ParaOverride-1">A&#160;Mája mu vyskočila na záda.</p>
			<p class="MLP_text ParaOverride-1">A&#160;šli slavně domů…</p>
		</div>
</body>
</html>